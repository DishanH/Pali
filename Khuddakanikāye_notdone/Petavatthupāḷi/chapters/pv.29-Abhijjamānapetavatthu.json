{
  "id": "pv.29",
  "title": {
    "pali": "Abhijjamānapetavatthu",
    "english": "",
    "sinhala": ""
  },
  "sections": [
    {
      "number": 1,
      "pali": "Abhijjamānapetavatthu",
      "english": "",
      "sinhala": "",
      "paliTitle": ""
    },
    {
      "number": 387,
      "pali": "‘‘Abhijjamāne vārimhi, gaṅgāya idha gacchasi; Naggo pubbaddhapetova māladhārī alaṅkato; Kuhiṃ gamissasi peta, kattha vāso bhavissatī’’ti.",
      "english": "",
      "sinhala": "",
      "paliTitle": ""
    },
    {
      "number": 388,
      "pali": "‘‘Cundaṭṭhilaṃ [cundaṭṭhikaṃ (sī.)] gamissāmi, peto so iti bhāsati; Antare vāsabhagāmaṃ, bārāṇasiṃ ca [bārāṇasiyā ca (sī. syā.)] santike’’.",
      "english": "",
      "sinhala": "",
      "paliTitle": ""
    },
    {
      "number": 389,
      "pali": "Tañca disvā mahāmatto, koliyo iti vissuto; Sattuṃ bhattañca petassa, pītakañca yugaṃ adā.",
      "english": "",
      "sinhala": "",
      "paliTitle": ""
    },
    {
      "number": 390,
      "pali": "Nāvāya tiṭṭhamānāya, kappakassa adāpayi; Kappakassa padinnamhi, ṭhāne petassa dissatha [petassu’dissatha (sī.), petassu’dicchatha (?)].",
      "english": "",
      "sinhala": "",
      "paliTitle": ""
    },
    {
      "number": 391,
      "pali": "Tato suvatthavasano, māladhārī alaṅkato; Ṭhāne ṭhitassa petassa, dakkhiṇā upakappatha; Tasmā dajjetha petānaṃ, anukampāya punappunaṃ.",
      "english": "",
      "sinhala": "",
      "paliTitle": ""
    },
    {
      "number": 392,
      "pali": "Sātunnavasanā [sāhunnavāsino (syā. pī.), sāhundavāsino (ka.)] eke, aññe kesanivāsanā [kesanivāsino (syā. ka.)]; Petā bhattāya gacchanti, pakkamanti disodisaṃ.",
      "english": "",
      "sinhala": "",
      "paliTitle": ""
    },
    {
      "number": 393,
      "pali": "Dūre eke [dūre petā (ka.)] padhāvitvā, aladdhāva nivattare; Chātā pamucchitā bhantā, bhūmiyaṃ paṭisumbhitā.",
      "english": "",
      "sinhala": "",
      "paliTitle": ""
    },
    {
      "number": 394,
      "pali": "Te ca [keci (sī. syā.)] tattha papatitā [papatitvā (sī.), ca patitā (syā.)], bhūmiyaṃ paṭisumbhitā; Pubbe akatakalyāṇā, aggidaḍḍhāva ātape.",
      "english": "",
      "sinhala": "",
      "paliTitle": ""
    },
    {
      "number": 395,
      "pali": "‘‘Mayaṃ pubbe pāpadhammā, gharaṇī kulamātaro; Santesu deyyadhammesu, dīpaṃ nākamha attano.",
      "english": "",
      "sinhala": "",
      "paliTitle": ""
    },
    {
      "number": 396,
      "pali": "‘‘Pahūtaṃ annapānampi, apissu avakirīyati; Sammaggate pabbajite, na ca kiñci adamhase.",
      "english": "",
      "sinhala": "",
      "paliTitle": ""
    },
    {
      "number": 397,
      "pali": "‘‘Akammakāmā alasā, sādukāmā mahagghasā; Ālopapiṇḍadātāro, paṭiggahe paribhāsimhase [paribhāsitā (syā. ka.)].",
      "english": "",
      "sinhala": "",
      "paliTitle": ""
    },
    {
      "number": 398,
      "pali": "‘‘Te gharā tā ca dāsiyo, tānevābharaṇāni no; Te aññe paricārenti, mayaṃ dukkhassa bhāgino.",
      "english": "",
      "sinhala": "",
      "paliTitle": ""
    },
    {
      "number": 399,
      "pali": "‘‘Veṇī vā avaññā honti, rathakārī ca dubbhikā; Caṇḍālī kapaṇā honti, kappakā [nhāpikā (sī.)] ca punappunaṃ.",
      "english": "",
      "sinhala": "",
      "paliTitle": ""
    },
    {
      "number": 400,
      "pali": "‘‘Yāni yāni nihīnāni, kulāni kapaṇāni ca; Tesu tesveva jāyanti, esā maccharino gati.",
      "english": "",
      "sinhala": "",
      "paliTitle": ""
    },
    {
      "number": 401,
      "pali": "‘‘Pubbe ca katakalyāṇā, dāyakā vītamaccharā; Saggaṃ te paripūrenti, obhāsenti ca nandanaṃ.",
      "english": "",
      "sinhala": "",
      "paliTitle": ""
    },
    {
      "number": 402,
      "pali": "‘‘Vejayante ca pāsāde, ramitvā kāmakāmino; Uccākulesu jāyanti, sabhogesu tato cutā.",
      "english": "",
      "sinhala": "",
      "paliTitle": ""
    },
    {
      "number": 403,
      "pali": "‘‘Kūṭāgāre ca pāsāde, pallaṅke gonakatthate; Bījitaṅgā [vījitaṅgā (sī. syā.)] morahatthehi, kule jātā yasassino.",
      "english": "",
      "sinhala": "",
      "paliTitle": ""
    },
    {
      "number": 404,
      "pali": "‘‘Aṅkato aṅkaṃ gacchanti, māladhārī alaṅkatā; Dhātiyo upatiṭṭhanti, sāyaṃ pātaṃ sukhesino.",
      "english": "",
      "sinhala": "",
      "paliTitle": ""
    },
    {
      "number": 405,
      "pali": "‘‘Nayidaṃ akatapuññānaṃ, katapuññānamevidaṃ; Asokaṃ nandanaṃ rammaṃ, tidasānaṃ mahāvanaṃ.",
      "english": "",
      "sinhala": "",
      "paliTitle": ""
    },
    {
      "number": 406,
      "pali": "‘‘Sukhaṃ akatapuññānaṃ, idha natthi parattha ca; Sukhañca katapuññānaṃ, idha ceva parattha ca.",
      "english": "",
      "sinhala": "",
      "paliTitle": ""
    },
    {
      "number": 407,
      "pali": "‘‘Tesaṃ sahabyakāmānaṃ, kattabbaṃ kusalaṃ bahuṃ; Katapuññā hi modanti, sagge bhogasamaṅgino’’ti. Abhijjamānapetavatthu paṭhamaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}