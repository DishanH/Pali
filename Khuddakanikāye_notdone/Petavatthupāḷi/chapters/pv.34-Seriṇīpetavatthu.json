{
  "id": "pv.34",
  "title": {
    "pali": "Seriṇīpetavatthu",
    "english": "",
    "sinhala": ""
  },
  "sections": [
    {
      "number": 6,
      "pali": "Seriṇīpetavatthu",
      "english": "",
      "sinhala": "",
      "paliTitle": ""
    },
    {
      "number": 464,
      "pali": "‘‘Naggā dubbaṇṇarūpāsi, kisā dhamanisanthatā; Upphāsulike kisike, kā nu tvaṃ idha tiṭṭhasī’’ti.",
      "english": "",
      "sinhala": "",
      "paliTitle": ""
    },
    {
      "number": 465,
      "pali": "‘‘Ahaṃ bhadante petīmhi, duggatā yamalokikā; Pāpakammaṃ karitvāna, petalokaṃ ito gatā’’ti.",
      "english": "",
      "sinhala": "",
      "paliTitle": ""
    },
    {
      "number": 466,
      "pali": "‘‘Kiṃ nu kāyena vācāya, manasā kukkaṭaṃ kataṃ; Kissa kammavipākena, petalokaṃ ito gatā’’ti.",
      "english": "",
      "sinhala": "",
      "paliTitle": ""
    },
    {
      "number": 467,
      "pali": "‘‘Anāvaṭesu titthesu, viciniṃ aḍḍhamāsakaṃ; Santesu deyyadhammesu, dīpaṃ nākāsimattano.",
      "english": "",
      "sinhala": "",
      "paliTitle": ""
    },
    {
      "number": 468,
      "pali": "‘‘Nadiṃ upemi tasitā, rittakā parivattati; Chāyaṃ upemi uṇhesu, ātapo parivattati.",
      "english": "",
      "sinhala": "",
      "paliTitle": ""
    },
    {
      "number": 469,
      "pali": "‘‘Aggivaṇṇo ca me vāto, ḍahanto upavāyati; Etañca bhante arahāmi, aññañca pāpakaṃ tato.",
      "english": "",
      "sinhala": "",
      "paliTitle": ""
    },
    {
      "number": 470,
      "pali": "‘‘Gantvāna hatthiniṃ puraṃ, vajjesi mayha mātaraṃ; ‘Dhītā ca te mayā diṭṭhā, duggatā yamalokikā; Pāpakammaṃ karitvāna, petalokaṃ ito gatā’.",
      "english": "",
      "sinhala": "",
      "paliTitle": ""
    },
    {
      "number": 471,
      "pali": "‘‘Atthi me ettha nikkhittaṃ, anakkhātañca taṃ mayā; Cattārisatasahassāni, pallaṅkassa ca heṭṭhato.",
      "english": "",
      "sinhala": "",
      "paliTitle": ""
    },
    {
      "number": 472,
      "pali": "‘‘Tato me dānaṃ dadatu, tassā ca hotu jīvikā; Dānaṃ datvā ca me mātā, dakkhiṇaṃ anudicchatu [anudissatu (sī. pī.), anvādissatu (syā.)]; Tadāhaṃ sukhitā hessaṃ, sabbakāmasamiddhinī’’ti.",
      "english": "",
      "sinhala": "",
      "paliTitle": ""
    },
    {
      "number": 473,
      "pali": "‘‘Sādhū’’ti so paṭissutvā, gantvāna hatthiniṃ puraṃ; Avoca tassā mātaraṃ – ‘Dhītā ca te mayā diṭṭhā, duggatā yamalokikā; Pāpakammaṃ karitvāna, petalokaṃ ito gatā’.",
      "english": "",
      "sinhala": "",
      "paliTitle": ""
    },
    {
      "number": 474,
      "pali": "‘‘Sā maṃ tattha samādapesi, ( ) [(gantvāna hatthiniṃ puraṃ) (syā. ka.)] vajjesi mayha mātaraṃ; ‘Dhītā ca te mayā diṭṭhā, duggatā yamalokikā; Pāpakammaṃ karitvāna, petalokaṃ ito gatā’.",
      "english": "",
      "sinhala": "",
      "paliTitle": ""
    },
    {
      "number": 475,
      "pali": "‘‘Atthi ca me ettha nikkhittaṃ, anakkhātañca taṃ mayā; Cattārisatasahassāni, pallaṅkassa ca heṭṭhato.",
      "english": "",
      "sinhala": "",
      "paliTitle": ""
    },
    {
      "number": 476,
      "pali": "‘‘Tato me dānaṃ dadatu, tassā ca hotu jīvikā; Dānaṃ datvā ca me mātā, dakkhiṇaṃ anudicchatu ( ) [(tato tuvaṃ dānaṃ dehi, tassā dakkhiṇamādisī) (ka.)]; ‘Tadā sā sukhitā hessaṃ, sabbakāmasamiddhinī’’’ti.",
      "english": "",
      "sinhala": "",
      "paliTitle": ""
    },
    {
      "number": 477,
      "pali": "Tato hi sā dānamadā, tassā dakkhiṇamādisī; Petī ca sukhitā āsi, tassā cāsi sujīvikāti. Seriṇīpetavatthu chaṭṭhaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}