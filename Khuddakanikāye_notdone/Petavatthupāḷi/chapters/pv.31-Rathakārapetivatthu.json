{
  "id": "pv.31",
  "title": {
    "pali": "Rathakārapetivatthu",
    "english": "",
    "sinhala": ""
  },
  "sections": [
    {
      "number": 3,
      "pali": "Rathakārapetivatthu",
      "english": "",
      "sinhala": "",
      "paliTitle": ""
    },
    {
      "number": 439,
      "pali": "‘‘Veḷuriyathambhaṃ ruciraṃ pabhassaraṃ, vimānamāruyha anekacittaṃ; Tatthacchasi devi mahānubhāve, pathaddhani [samantato (ka.)] pannaraseva cando.",
      "english": "",
      "sinhala": "",
      "paliTitle": ""
    },
    {
      "number": 440,
      "pali": "‘‘Vaṇṇo ca te kanakassa sannibho, uttattarūpo bhusa dassaneyyo; Pallaṅkaseṭṭhe atule nisinnā, ekā tuvaṃ natthi ca tuyha sāmiko.",
      "english": "",
      "sinhala": "",
      "paliTitle": ""
    },
    {
      "number": 441,
      "pali": "‘‘Imā ca te pokkharaṇī samantā, pahūtamalyā [pahūtamālā (sī. syā.)] bahupuṇḍarīkā; Suvaṇṇacuṇṇehi samantamotthatā, na tattha paṅko paṇako ca vijjati.",
      "english": "",
      "sinhala": "",
      "paliTitle": ""
    },
    {
      "number": 442,
      "pali": "‘‘Haṃsā cime dassanīyā manoramā, udakasmimanupariyanti sabbadā; Samayya vaggūpanadanti sabbe, bindussarā dundubhīnaṃva ghoso.",
      "english": "",
      "sinhala": "",
      "paliTitle": ""
    },
    {
      "number": 443,
      "pali": "‘‘Daddallamānā yasasā yasassinī, nāvāya ca tvaṃ avalamba tiṭṭhasi; Āḷārapamhe hasite piyaṃvade, sabbaṅgakalyāṇi bhusaṃ virocasi.",
      "english": "",
      "sinhala": "",
      "paliTitle": ""
    },
    {
      "number": 444,
      "pali": "‘‘Idaṃ vimānaṃ virajaṃ same ṭhitaṃ, uyyānavantaṃ [uyyānavanaṃ (ka.)] ratinandivaḍḍhanaṃ; Icchāmahaṃ nāri anomadassane, tayā saha nandane idha moditu’’nti.",
      "english": "",
      "sinhala": "",
      "paliTitle": ""
    },
    {
      "number": 445,
      "pali": "‘‘Karohi kammaṃ idha vedanīyaṃ, cittañca te idha nihitaṃ bhavatu [natañca hotu (ka.), nitañca hotu (syā.)]; Katvāna kammaṃ idha vedanīyaṃ, evaṃ mamaṃ lacchasi kāmakāmini’’nti.",
      "english": "",
      "sinhala": "",
      "paliTitle": ""
    },
    {
      "number": 446,
      "pali": "‘‘Sādhū’’ti so tassā paṭissuṇitvā, akāsi kammaṃ tahiṃ vedanīyaṃ; Katvāna kammaṃ tahiṃ vedanīyaṃ, upapajji so māṇavo tassā sahabyatanti. Rathakārapetivatthu tatiyaṃ. Bhāṇavāraṃ dutiyaṃ niṭṭhitaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}