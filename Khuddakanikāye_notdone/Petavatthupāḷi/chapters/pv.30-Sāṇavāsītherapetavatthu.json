{
  "id": "pv.30",
  "title": {
    "pali": "Sāṇavāsītherapetavatthu",
    "english": "",
    "sinhala": ""
  },
  "sections": [
    {
      "number": 2,
      "pali": "Sāṇavāsītherapetavatthu",
      "english": "",
      "sinhala": "",
      "paliTitle": ""
    },
    {
      "number": 408,
      "pali": "Kuṇḍināgariyo thero, sāṇavāsi [sānuvāsi (sī.), sānavāsi (syā.)] nivāsiko; Poṭṭhapādoti nāmena, samaṇo bhāvitindriyo.",
      "english": "",
      "sinhala": "",
      "paliTitle": ""
    },
    {
      "number": 409,
      "pali": "Tassa mātā pitā bhātā, duggatā yamalokikā; Pāpakammaṃ karitvāna, petalokaṃ ito gatā.",
      "english": "",
      "sinhala": "",
      "paliTitle": ""
    },
    {
      "number": 410,
      "pali": "Te duggatā sūcikaṭṭā, kilantā naggino kisā; Uttasantā [ottappantā (syā. ka.)] mahattāsā [mahātāsā (sī.)], na dassenti kurūrino [kuruddino (ka.)].",
      "english": "",
      "sinhala": "",
      "paliTitle": ""
    },
    {
      "number": 411,
      "pali": "Tassa bhātā vitaritvā, naggo ekapathekako; Catukuṇḍiko bhavitvāna, therassa dassayītumaṃ.",
      "english": "",
      "sinhala": "",
      "paliTitle": ""
    },
    {
      "number": 412,
      "pali": "Thero cāmanasikatvā, tuṇhībhūto atikkami; So ca viññāpayī theraṃ, ‘bhātā petagato ahaṃ’.",
      "english": "",
      "sinhala": "",
      "paliTitle": ""
    },
    {
      "number": 413,
      "pali": "‘‘Mātā pitā ca te bhante, duggatā yamalokikā; Pāpakammaṃ karitvāna, petalokaṃ ito gatā.",
      "english": "",
      "sinhala": "",
      "paliTitle": ""
    },
    {
      "number": 414,
      "pali": "‘‘Te duggatā sūcikaṭṭā, kilantā naggino kisā; Uttasantā mahattāsā, na dassenti kurūrino.",
      "english": "",
      "sinhala": "",
      "paliTitle": ""
    },
    {
      "number": 415,
      "pali": "‘‘Anukampassu kāruṇiko, datvā anvādisāhi no; Tava dinnena dānena, yāpessanti kurūrino’’ti.",
      "english": "",
      "sinhala": "",
      "paliTitle": ""
    },
    {
      "number": 416,
      "pali": "Thero caritvā piṇḍāya, bhikkhū aññe ca dvādasa; Ekajjhaṃ sannipatiṃsu, bhattavissaggakāraṇā.",
      "english": "",
      "sinhala": "",
      "paliTitle": ""
    },
    {
      "number": 417,
      "pali": "Thero sabbeva te āha, ‘‘yathāladdhaṃ dadātha me; Saṅghabhattaṃ karissāmi, anukampāya ñātinaṃ’’.",
      "english": "",
      "sinhala": "",
      "paliTitle": ""
    },
    {
      "number": 418,
      "pali": "Niyyādayiṃsu therassa, thero saṅghaṃ nimantayi; Datvā anvādisi thero, mātu pitu ca bhātuno; ‘‘Idaṃ me ñātīnaṃ hotu, sukhitā hontu ñātayo’’.",
      "english": "",
      "sinhala": "",
      "paliTitle": ""
    },
    {
      "number": 419,
      "pali": "Samanantarānuddiṭṭhe, bhojanaṃ udapajjatha; Suciṃ paṇītaṃ sampannaṃ, anekarasabyañjanaṃ.",
      "english": "",
      "sinhala": "",
      "paliTitle": ""
    },
    {
      "number": 420,
      "pali": "Tato uddassayī [uddisayī (sī. ka.), uddissati (syā. ka.)] bhātā, vaṇṇavā balavā sukhī; ‘‘Pahūtaṃ bhojanaṃ bhante, passa naggāmhase mayaṃ; Tathā bhante parakkama, yathā vatthaṃ labhāmase’’ti.",
      "english": "",
      "sinhala": "",
      "paliTitle": ""
    },
    {
      "number": 421,
      "pali": "Thero saṅkārakūṭamhā, uccinitvāna nantake; Pilotikaṃ paṭaṃ katvā, saṅghe cātuddise adā.",
      "english": "",
      "sinhala": "",
      "paliTitle": ""
    },
    {
      "number": 422,
      "pali": "Datvā anvādisī thero, mātu pitu ca bhātuno; ‘‘Idaṃ me ñātīnaṃ hotu, sukhitā hontu ñātayo’’.",
      "english": "",
      "sinhala": "",
      "paliTitle": ""
    },
    {
      "number": 423,
      "pali": "Samanantarānuddiṭṭhe, vatthāni udapajjisuṃ; Tato suvatthavasano, therassa dassayītumaṃ.",
      "english": "",
      "sinhala": "",
      "paliTitle": ""
    },
    {
      "number": 424,
      "pali": "‘‘Yāvatā nandarājassa, vijitasmiṃ paṭicchadā; Tato bahutarā bhante, vatthānacchādanāni no.",
      "english": "",
      "sinhala": "",
      "paliTitle": ""
    },
    {
      "number": 425,
      "pali": "‘‘Koseyyakambalīyāni, khoma kappāsikāni ca; Vipulā ca mahagghā ca, tepākāsevalambare.",
      "english": "",
      "sinhala": "",
      "paliTitle": ""
    },
    {
      "number": 426,
      "pali": "‘‘Te mayaṃ paridahāma, yaṃ yaṃ hi manaso piyaṃ; Tathā bhante parakkama, yathā gehaṃ labhāmase’’ti.",
      "english": "",
      "sinhala": "",
      "paliTitle": ""
    },
    {
      "number": 427,
      "pali": "Thero paṇṇakuṭiṃ katvā, saṅghe cātuddise adā; Datvā anvādisī thero, mātu pitu ca bhātuno; ‘‘Idaṃ me ñātīnaṃ hotu, sukhitā hontu ñātayo’’.",
      "english": "",
      "sinhala": "",
      "paliTitle": ""
    },
    {
      "number": 428,
      "pali": "Samanantarānuddiṭṭhe, gharāni udapajjisuṃ; Kūṭāgāranivesanā, vibhattā bhāgaso mitā.",
      "english": "",
      "sinhala": "",
      "paliTitle": ""
    },
    {
      "number": 429,
      "pali": "‘‘Na manussesu īdisā, yādisā no gharā idha; Api dibbesu yādisā, tādisā no gharā idha.",
      "english": "",
      "sinhala": "",
      "paliTitle": ""
    },
    {
      "number": 430,
      "pali": "‘‘Daddallamānā ābhenti [ābhanti (ka.)], samantā caturo disā; ‘Tathā bhante parakkama, yathā pānīyaṃ labhāmase’’ti.",
      "english": "",
      "sinhala": "",
      "paliTitle": ""
    },
    {
      "number": 431,
      "pali": "Thero karaṇaṃ [karakaṃ (sī. syā. pī.)] pūretvā, saṅghe cātuddise adā; Datvā anvādisī thero, mātu pitu ca bhātuno; ‘‘Idaṃ me ñātīnaṃ hotu, sukhitā hontu ñātayo’.",
      "english": "",
      "sinhala": "",
      "paliTitle": ""
    },
    {
      "number": 432,
      "pali": "Samanantarānuddiṭṭhe, pānīyaṃ udapajjatha; Gambhīrā caturassā ca, pokkharañño sunimmitā.",
      "english": "",
      "sinhala": "",
      "paliTitle": ""
    },
    {
      "number": 433,
      "pali": "Sītodikā suppatitthā, sītā appaṭigandhiyā; Padumuppalasañchannā, vārikiñjakkhapūritā.",
      "english": "",
      "sinhala": "",
      "paliTitle": ""
    },
    {
      "number": 434,
      "pali": "Tattha nhatvā pivitvā ca, therassa paṭidassayuṃ; ‘‘Pahūtaṃ pānīyaṃ bhante, pādā dukkhā phalanti no’’.",
      "english": "",
      "sinhala": "",
      "paliTitle": ""
    },
    {
      "number": 435,
      "pali": "‘‘Āhiṇḍamānā khañjāma, sakkhare kusakaṇṭake; ‘Tathā bhante parakkama, yathā yānaṃ labhāmase’’’ti.",
      "english": "",
      "sinhala": "",
      "paliTitle": ""
    },
    {
      "number": 436,
      "pali": "Thero sipāṭikaṃ laddhā, saṅghe cātuddise adā; Datvā anvādisī thero, mātu pitu ca bhātuno; ‘‘Idaṃ me ñātīnaṃ hotu, sukhitā hontu ñātayo’’.",
      "english": "",
      "sinhala": "",
      "paliTitle": ""
    },
    {
      "number": 437,
      "pali": "Samanantarānuddiṭṭhe, petā rathena māgamuṃ; ‘‘Anukampitamha bhadante, bhattenacchādanena ca.",
      "english": "",
      "sinhala": "",
      "paliTitle": ""
    },
    {
      "number": 438,
      "pali": "‘‘Gharena pānīyadānena, yānadānena cūbhayaṃ; Muniṃ kāruṇikaṃ loke, bhante vanditumāgatā’’ti. Sāṇavāsītherapetavatthu dutiyaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}