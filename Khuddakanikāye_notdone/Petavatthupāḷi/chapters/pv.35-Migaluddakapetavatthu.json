{
  "id": "pv.35",
  "title": {
    "pali": "Migaluddakapetavatthu",
    "english": "",
    "sinhala": ""
  },
  "sections": [
    {
      "number": 7,
      "pali": "Migaluddakapetavatthu",
      "english": "",
      "sinhala": "",
      "paliTitle": ""
    },
    {
      "number": 478,
      "pali": "‘‘Naranāripurakkhato yuvā, rajanīyehi kāmaguṇehi [kāmehi (ka.)] sobhasi; Divasaṃ anubhosi kāraṇaṃ, kimakāsi purimāya jātiyā’’ti.",
      "english": "",
      "sinhala": "",
      "paliTitle": ""
    },
    {
      "number": 479,
      "pali": "‘‘Ahaṃ rājagahe ramme, ramaṇīye giribbaje; Migaluddo pure āsiṃ, lohitapāṇi dāruṇo.",
      "english": "",
      "sinhala": "",
      "paliTitle": ""
    },
    {
      "number": 480,
      "pali": "‘‘Avirodhakaresu pāṇisu, puthusattesu paduṭṭhamānaso; Vicariṃ atidāruṇo sadā [tadā (sī.)], parahiṃsāya rato asaññato.",
      "english": "",
      "sinhala": "",
      "paliTitle": ""
    },
    {
      "number": 481,
      "pali": "‘‘Tassa me sahāyo suhadayo [suhado (sī.)], saddho āsi upāsako; Sopi [so hi (syā.)] maṃ anukampanto, nivāresi punappunaṃ.",
      "english": "",
      "sinhala": "",
      "paliTitle": ""
    },
    {
      "number": 482,
      "pali": "‘‘‘Mākāsi pāpakaṃ kammaṃ, mā tāta duggatiṃ agā; Sace icchasi pecca sukhaṃ, virama pāṇavadhā asaṃyamā’.",
      "english": "",
      "sinhala": "",
      "paliTitle": ""
    },
    {
      "number": 483,
      "pali": "‘‘Tassāhaṃ vacanaṃ sutvā, sukhakāmassa hitānukampino; Nākāsiṃ sakalānusāsaniṃ, cirapāpābhirato abuddhimā.",
      "english": "",
      "sinhala": "",
      "paliTitle": ""
    },
    {
      "number": 484,
      "pali": "‘‘So maṃ puna bhūrisumedhaso, anukampāya saṃyame nivesayi; ‘Sace divā hanasi pāṇino, atha te rattiṃ bhavatu saṃyamo’.",
      "english": "",
      "sinhala": "",
      "paliTitle": ""
    },
    {
      "number": 485,
      "pali": "‘‘Svāhaṃ divā hanitvā pāṇino, virato rattimahosi saññato; Rattāhaṃ paricāremi, divā khajjāmi duggato.",
      "english": "",
      "sinhala": "",
      "paliTitle": ""
    },
    {
      "number": 486,
      "pali": "‘‘Tassa kammassa kusalassa, anubhomi rattiṃ amānusiṃ; Divā paṭihatāva [paṭihatā ca (ka.)] kukkurā, upadhāvanti samantā khādituṃ.",
      "english": "",
      "sinhala": "",
      "paliTitle": ""
    },
    {
      "number": 487,
      "pali": "‘‘Ye ca te satatānuyogino, dhuvaṃ payuttā sugatassa sāsane; Maññāmi te amatameva kevalaṃ, adhigacchanti padaṃ asaṅkhata’’nti. Migaluddakapetavatthu sattamaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}