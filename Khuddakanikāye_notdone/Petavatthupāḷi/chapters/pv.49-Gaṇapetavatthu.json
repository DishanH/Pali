{
  "id": "pv.49",
  "title": {
    "pali": "Gaṇapetavatthu",
    "english": "",
    "sinhala": ""
  },
  "sections": [
    {
      "number": 10,
      "pali": "Gaṇapetavatthu",
      "english": "",
      "sinhala": "",
      "paliTitle": ""
    },
    {
      "number": 782,
      "pali": "‘‘Naggā dubbaṇṇarūpāttha, kisā dhamanisanthatā; Upphāsulikā [uppāsuḷikā (ka.)] kisikā, ke nu tumhettha mārisā’’ti.",
      "english": "",
      "sinhala": "",
      "paliTitle": ""
    },
    {
      "number": 783,
      "pali": "‘‘Mayaṃ bhadante petāmhā, duggatā yamalokikā; Pāpakammaṃ karitvāna, petalokaṃ ito gatā’’ti.",
      "english": "",
      "sinhala": "",
      "paliTitle": ""
    },
    {
      "number": 784,
      "pali": "‘‘Kiṃ nu kāyena vācāya, manasā dukkaṭaṃ kataṃ; Kissa kammavipākena, petalokaṃ ito gatā’’ti.",
      "english": "",
      "sinhala": "",
      "paliTitle": ""
    },
    {
      "number": 785,
      "pali": "‘‘Anāvaṭesu titthesu, vicinimhaddhamāsakaṃ; Santesu deyyadhammesu, dīpaṃ nākamha attano.",
      "english": "",
      "sinhala": "",
      "paliTitle": ""
    },
    {
      "number": 786,
      "pali": "‘‘Nadiṃ upema tasitā, rittakā parivattati; Chāyaṃ upema uṇhesu, ātapo parivattati.",
      "english": "",
      "sinhala": "",
      "paliTitle": ""
    },
    {
      "number": 787,
      "pali": "‘‘Aggivaṇṇo ca no vāto, ḍahanto upavāyati; Etañca bhante arahāma, aññañca pāpakaṃ tato.",
      "english": "",
      "sinhala": "",
      "paliTitle": ""
    },
    {
      "number": 788,
      "pali": "‘‘Api yojanāni [adhiyojanāni (sī. ka.)] gacchāma, chātā āhāragedhino; Aladdhāva nivattāma, aho no appapuññatā.",
      "english": "",
      "sinhala": "",
      "paliTitle": ""
    },
    {
      "number": 789,
      "pali": "‘‘Chātā pamucchitā bhantā, bhūmiyaṃ paṭisumbhitā; Uttānā paṭikirāma, avakujjā patāmase.",
      "english": "",
      "sinhala": "",
      "paliTitle": ""
    },
    {
      "number": 790,
      "pali": "‘‘Te ca tattheva patitā [tattha papahitā (ka.)], bhūmiyaṃ paṭisumbhitā; Uraṃ sīsañca ghaṭṭema, aho no appapuññatā.",
      "english": "",
      "sinhala": "",
      "paliTitle": ""
    },
    {
      "number": 791,
      "pali": "‘‘Etañca bhante arahāma, aññañca pāpakaṃ tato; Santesu deyyadhammesu, dīpaṃ nākamha attano.",
      "english": "",
      "sinhala": "",
      "paliTitle": ""
    },
    {
      "number": 792,
      "pali": "‘‘Te hi nūna ito gantvā, yoniṃ laddhāna mānusiṃ; Vadaññū sīlasampannā, kāhāma kusalaṃ bahu’’nti. Gaṇapetavatthu dasamaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}