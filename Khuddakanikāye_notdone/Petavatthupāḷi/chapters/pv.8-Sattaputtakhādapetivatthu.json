{
  "id": "pv.8",
  "title": {
    "pali": "Sattaputtakhādapetivatthu",
    "english": "",
    "sinhala": ""
  },
  "sections": [
    {
      "number": 7,
      "pali": "Sattaputtakhādapetivatthu",
      "english": "",
      "sinhala": "",
      "paliTitle": ""
    },
    {
      "number": 35,
      "pali": "‘‘Naggā dubbaṇṇarūpāsi, duggandhā pūti vāyasi; Makkhikāhi parikiṇṇā, kā nu tvaṃ idha tiṭṭhasī’’ti.",
      "english": "",
      "sinhala": "",
      "paliTitle": ""
    },
    {
      "number": 36,
      "pali": "‘‘Ahaṃ bhadante petīmhi, duggatā yamalokikā; Pāpakammaṃ karitvāna, petalokaṃ ito gatā.",
      "english": "",
      "sinhala": "",
      "paliTitle": ""
    },
    {
      "number": 37,
      "pali": "‘‘Kālena satta puttāni, sāyaṃ satta punāpare; Vijāyitvāna khādāmi, tepi nā honti me alaṃ.",
      "english": "",
      "sinhala": "",
      "paliTitle": ""
    },
    {
      "number": 38,
      "pali": "‘‘Pariḍayhati dhūmāyati, khudāya hadayaṃ mama; Nibbutiṃ nādhigacchāmi, aggidaḍḍhāva ātape’’ti.",
      "english": "",
      "sinhala": "",
      "paliTitle": ""
    },
    {
      "number": 39,
      "pali": "‘‘Kiṃ nu kāyena vācāya, manasā dukkaṭaṃ kataṃ; Kissa kammavipākena, puttamaṃsāni khādasī’’ti.",
      "english": "",
      "sinhala": "",
      "paliTitle": ""
    },
    {
      "number": 40,
      "pali": "‘‘Ahū mayhaṃ duve puttā, ubho sampattayobbanā; Sāhaṃ puttabalūpetā, sāmikaṃ atimaññisaṃ.",
      "english": "",
      "sinhala": "",
      "paliTitle": ""
    },
    {
      "number": 41,
      "pali": "‘‘Tato me sāmiko kuddho, sapattiṃ mayhamānayi; Sā ca gabbhaṃ alabhittha, tassā pāpaṃ acetayiṃ.",
      "english": "",
      "sinhala": "",
      "paliTitle": ""
    },
    {
      "number": 42,
      "pali": "‘‘Sāhaṃ paduṭṭhamanasā, akariṃ gabbhapātanaṃ; Tassā temāsiko gabbho, pubbalohitako [pubbalohitako (ka.)] pati.",
      "english": "",
      "sinhala": "",
      "paliTitle": ""
    },
    {
      "number": 43,
      "pali": "‘‘Tadassā mātā kupitā, mayhaṃ ñātī samānayi; Sapathañca maṃ kāresi, paribhāsāpayī ca maṃ.",
      "english": "",
      "sinhala": "",
      "paliTitle": ""
    },
    {
      "number": 44,
      "pali": "‘‘Sāhaṃ ghorañca sapathaṃ, musāvādaṃ abhāsisaṃ; ‘Puttamaṃsāni khādāmi, sace taṃ pakataṃ mayā’.",
      "english": "",
      "sinhala": "",
      "paliTitle": ""
    },
    {
      "number": 45,
      "pali": "‘‘Tassa kammassa vipākena, musāvādassa cūbhayaṃ; Puttamaṃsāni khādāmi, pubbalohitamakkhitā’’ti. Sattaputtakhādapetivatthu sattamaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}