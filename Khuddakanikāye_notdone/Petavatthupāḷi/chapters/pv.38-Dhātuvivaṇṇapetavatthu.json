{
  "id": "pv.38",
  "title": {
    "pali": "Dhātuvivaṇṇapetavatthu",
    "english": "",
    "sinhala": ""
  },
  "sections": [
    {
      "number": 10,
      "pali": "Dhātuvivaṇṇapetavatthu",
      "english": "",
      "sinhala": "",
      "paliTitle": ""
    },
    {
      "number": 507,
      "pali": "‘‘Antalikkhasmiṃ tiṭṭhanto, duggandho pūti vāyasi; Mukhañca te kimayo pūtigandhaṃ, khādanti kiṃ kammamakāsi pubbe.",
      "english": "",
      "sinhala": "",
      "paliTitle": ""
    },
    {
      "number": 508,
      "pali": "‘‘Tato satthaṃ gahetvāna, okkantanti punappunaṃ; Khārena paripphositvā, okkantanti punappunaṃ.",
      "english": "",
      "sinhala": "",
      "paliTitle": ""
    },
    {
      "number": 509,
      "pali": "‘‘Kiṃ nu kāyena vācāya, manasā dukkaṭaṃ kataṃ; Kissa kammavipākena, idaṃ dukkhaṃ nigacchasī’’ti.",
      "english": "",
      "sinhala": "",
      "paliTitle": ""
    },
    {
      "number": 510,
      "pali": "‘‘Ahaṃ rājagahe ramme, ramaṇīye giribbaje; Issaro dhanadhaññassa, supahūtassa mārisa.",
      "english": "",
      "sinhala": "",
      "paliTitle": ""
    },
    {
      "number": 511,
      "pali": "‘‘Tassāyaṃ me bhariyā ca, dhītā ca suṇisā ca me; Tā mālaṃ uppalañcāpi, paccagghañca vilepanaṃ; Thūpaṃ harantiyo vāresiṃ, taṃ pāpaṃ pakataṃ mayā.",
      "english": "",
      "sinhala": "",
      "paliTitle": ""
    },
    {
      "number": 512,
      "pali": "‘‘Chaḷāsītisahassāni, mayaṃ paccattavedanā; Thūpapūjaṃ vivaṇṇetvā, paccāma niraye bhusaṃ.",
      "english": "",
      "sinhala": "",
      "paliTitle": ""
    },
    {
      "number": 513,
      "pali": "‘‘Ye ca kho thūpapūjāya, vattante arahato mahe; Ādīnavaṃ pakāsenti, vivecayetha [vivecayatha (sī.)] ne tato.",
      "english": "",
      "sinhala": "",
      "paliTitle": ""
    },
    {
      "number": 514,
      "pali": "‘‘Imā ca passa āyantiyo, māladhārī alaṅkatā; Mālāvipākaṃnubhontiyo [anubhavanti (sī. pī.)], samiddhā ca tā [samiddhā tā (sī. syā.)] yasassiniyo.",
      "english": "",
      "sinhala": "",
      "paliTitle": ""
    },
    {
      "number": 515,
      "pali": "‘‘Tañca disvāna accheraṃ, abbhutaṃ lomahaṃsanaṃ; Namo karonti sappaññā, vandanti taṃ mahāmuniṃ.",
      "english": "",
      "sinhala": "",
      "paliTitle": ""
    },
    {
      "number": 516,
      "pali": "‘‘Sohaṃ nūna ito gantvā, yoniṃ laddhāna mānusiṃ; Thūpapūjaṃ karissāmi, appamatto punappuna’’nti. Dhātuvivaṇṇapetavatthu dasamaṃ. Cūḷavaggo tatiyo niṭṭhito. Tassuddānaṃ – Abhijjamāno kuṇḍiyo [koṇḍañño (sabbattha)], rathakārī bhusena ca; Kumāro gaṇikā ceva, dve luddā piṭṭhipūjanā; Vaggo tena pavuccatīti.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}