{
  "id": "snp.4",
  "title": {
    "pali": "Aṭṭhakavaggo",
    "english": "",
    "sinhala": ""
  },
  "sections": [
    {
      "number": 772,
      "pali": "Kāmaṃ kāmayamānassa, tassa ce taṃ samijjhati; Addhā pītimano hoti, laddhā macco yadicchati.",
      "english": "",
      "sinhala": "",
      "paliTitle": "Kāmasuttaṃ"
    },
    {
      "number": 773,
      "pali": "Tassa ce kāmayānassa [kāmayamānassa (ka.)], chandajātassa jantuno; Te kāmā parihāyanti, sallaviddhova ruppati.",
      "english": "",
      "sinhala": "",
      "paliTitle": ""
    },
    {
      "number": 774,
      "pali": "Yo kāme parivajjeti, sappasseva padā siro; Somaṃ [so imaṃ (sī. pī.)] visattikaṃ loke, sato samativattati.",
      "english": "",
      "sinhala": "",
      "paliTitle": ""
    },
    {
      "number": 775,
      "pali": "Khettaṃ vatthuṃ hiraññaṃ vā, gavassaṃ [gavāssaṃ (sī. syā. pī.)] dāsaporisaṃ; Thiyo bandhū puthu kāme, yo naro anugijjhati.",
      "english": "",
      "sinhala": "",
      "paliTitle": ""
    },
    {
      "number": 776,
      "pali": "Abalā naṃ balīyanti, maddantenaṃ parissayā; Tato naṃ dukkhamanveti, nāvaṃ bhinnamivodakaṃ.",
      "english": "",
      "sinhala": "",
      "paliTitle": ""
    },
    {
      "number": 777,
      "pali": "Tasmā jantu sadā sato, kāmāni parivajjaye; Te pahāya tare oghaṃ, nāvaṃ sitvāva [siñcitvā (sī.)] pāragūti. Kāmasuttaṃ paṭhamaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 778,
      "pali": "Satto guhāyaṃ bahunābhichanno, tiṭṭhaṃ naro mohanasmiṃ pagāḷho; Dūre vivekā hi tathāvidho so, kāmā hi loke na hi suppahāyā.",
      "english": "",
      "sinhala": "",
      "paliTitle": "Guhaṭṭhakasuttaṃ"
    },
    {
      "number": 779,
      "pali": "Icchānidānā bhavasātabaddhā, te duppamuñcā na hi aññamokkhā; Pacchā pure vāpi apekkhamānā, imeva kāme purimeva jappaṃ.",
      "english": "",
      "sinhala": "",
      "paliTitle": ""
    },
    {
      "number": 780,
      "pali": "Kāmesu giddhā pasutā pamūḷhā, avadāniyā te visame niviṭṭhā; Dukkhūpanītā paridevayanti, kiṃsū bhavissāma ito cutāse.",
      "english": "",
      "sinhala": "",
      "paliTitle": ""
    },
    {
      "number": 781,
      "pali": "Tasmā hi sikkhetha idheva jantu, yaṃ kiñci jaññā visamanti loke; Na tassa hetū visamaṃ careyya, appañhidaṃ jīvitamāhu dhīrā.",
      "english": "",
      "sinhala": "",
      "paliTitle": ""
    },
    {
      "number": 782,
      "pali": "Passāmi loke pariphandamānaṃ, pajaṃ imaṃ taṇhagataṃ bhavesu; Hīnā narā maccumukhe lapanti, avītataṇhāse bhavābhavesu.",
      "english": "",
      "sinhala": "",
      "paliTitle": ""
    },
    {
      "number": 783,
      "pali": "Mamāyite passatha phandamāne, maccheva appodake khīṇasote; Etampi disvā amamo careyya, bhavesu āsattimakubbamāno.",
      "english": "",
      "sinhala": "",
      "paliTitle": ""
    },
    {
      "number": 784,
      "pali": "Ubhosu antesu vineyya chandaṃ, phassaṃ pariññāya anānugiddho; Yadattagarahī tadakubbamāno, na lippatī [na limpatī (syā. ka.)] diṭṭhasutesu dhīro.",
      "english": "",
      "sinhala": "",
      "paliTitle": ""
    },
    {
      "number": 785,
      "pali": "Saññaṃ pariññā vitareyya oghaṃ, pariggahesu muni nopalitto; Abbūḷhasallo caramappamatto, nāsīsatī [nāsiṃsatī (sī. syā. pī.)] lokamimaṃ parañcāti. Guhaṭṭhakasuttaṃ dutiyaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 786,
      "pali": "Vadanti ve duṭṭhamanāpi eke, athopi ve saccamanā vadanti; Vādañca jātaṃ muni no upeti, tasmā munī natthi khilo kuhiñci.",
      "english": "",
      "sinhala": "",
      "paliTitle": "Duṭṭhaṭṭhakasuttaṃ"
    },
    {
      "number": 787,
      "pali": "Sakañhi diṭṭhiṃ kathamaccayeyya, chandānunīto ruciyā niviṭṭho; Sayaṃ samattāni pakubbamāno, yathā hi jāneyya tathā vadeyya.",
      "english": "",
      "sinhala": "",
      "paliTitle": ""
    },
    {
      "number": 788,
      "pali": "Yo attano sīlavatāni jantu, anānupuṭṭhova paresa [parassa (ka.)] pāva [pāvā (sī. syā. pī.)]; Anariyadhammaṃ kusalā tamāhu, yo ātumānaṃ sayameva pāva.",
      "english": "",
      "sinhala": "",
      "paliTitle": ""
    },
    {
      "number": 789,
      "pali": "Santo ca bhikkhu abhinibbutatto, itihanti sīlesu akatthamāno; Tamariyadhammaṃ kusalā vadanti, yassussadā natthi kuhiñci loke.",
      "english": "",
      "sinhala": "",
      "paliTitle": ""
    },
    {
      "number": 790,
      "pali": "Pakappitā saṅkhatā yassa dhammā, purakkhatā [purekkhatā (sī.)] santi avīvadātā; Yadattani passati ānisaṃsaṃ, taṃ nissito kuppapaṭicca santiṃ.",
      "english": "",
      "sinhala": "",
      "paliTitle": ""
    },
    {
      "number": 791,
      "pali": "Diṭṭhīnivesā na hi svātivattā, dhammesu niccheyya samuggahītaṃ; Tasmā naro tesu nivesanesu, nirassatī ādiyatī ca dhammaṃ.",
      "english": "",
      "sinhala": "",
      "paliTitle": ""
    },
    {
      "number": 792,
      "pali": "Dhonassa hi natthi kuhiñci loke, pakappitā diṭṭhi bhavābhavesu; Māyañca mānañca pahāya dhono, sa kena gaccheyya anūpayo so.",
      "english": "",
      "sinhala": "",
      "paliTitle": ""
    },
    {
      "number": 793,
      "pali": "Upayo hi dhammesu upeti vādaṃ, anūpayaṃ kena kathaṃ vadeyya; Attā nirattā [attaṃ nirattaṃ (bahūsu)] na hi tassa atthi, adhosi so diṭṭhimidheva sabbanti. Duṭṭhaṭṭhakasuttaṃ tatiyaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 794,
      "pali": "Passāmi suddhaṃ paramaṃ arogaṃ, diṭṭhena saṃsuddhi narassa hoti; Evābhijānaṃ [etābhijānaṃ (sī. pī.)] paramanti ñatvā, suddhānupassīti pacceti ñāṇaṃ.",
      "english": "",
      "sinhala": "",
      "paliTitle": "Suddhaṭṭhakasuttaṃ"
    },
    {
      "number": 795,
      "pali": "Diṭṭhena ce suddhi narassa hoti, ñāṇena vā so pajahāti dukkhaṃ; Aññena so sujjhati sopadhīko, diṭṭhī hi naṃ pāva tathā vadānaṃ.",
      "english": "",
      "sinhala": "",
      "paliTitle": ""
    },
    {
      "number": 796,
      "pali": "Na brāhmaṇo aññato suddhimāha, diṭṭhe sute sīlavate mute vā; Puññe ca pāpe ca anūpalitto, attañjaho nayidha pakubbamāno.",
      "english": "",
      "sinhala": "",
      "paliTitle": ""
    },
    {
      "number": 797,
      "pali": "Purimaṃ pahāya aparaṃ sitāse, ejānugā te na taranti saṅgaṃ; Te uggahāyanti nirassajanti, kapīva sākhaṃ pamuñcaṃ gahāyaṃ [pamukhaṃ gahāya (syā.), pamuñca gahāya (ka.)].",
      "english": "",
      "sinhala": "",
      "paliTitle": ""
    },
    {
      "number": 798,
      "pali": "Sayaṃ samādāya vatāni jantu, uccāvacaṃ gacchati saññasatto; Vidvā ca vedehi samecca dhammaṃ, na uccāvacaṃ gacchati bhūripañño.",
      "english": "",
      "sinhala": "",
      "paliTitle": ""
    },
    {
      "number": 799,
      "pali": "Sa sabbadhammesu visenibhūto, yaṃ kiñci diṭṭhaṃ va sutaṃ mutaṃ vā; Tameva dassiṃ vivaṭaṃ carantaṃ, kenīdha lokasmi vikappayeyya.",
      "english": "",
      "sinhala": "",
      "paliTitle": ""
    },
    {
      "number": 800,
      "pali": "Na kappayanti na purekkharonti, accantasuddhīti na te vadanti; Ādānaganthaṃ gathitaṃ visajja, āsaṃ na kubbanti kuhiñci loke.",
      "english": "",
      "sinhala": "",
      "paliTitle": ""
    },
    {
      "number": 801,
      "pali": "Sīmātigo brāhmaṇo tassa natthi, ñatvā va disvā va [ñatvā ca disvā ca (ka. sī. ka.)] samuggahītaṃ; Na rāgarāgī na virāgaratto, tassīdha natthī paramuggahītanti. Suddhaṭṭhakasuttaṃ catutthaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 802,
      "pali": "Paramanti diṭṭhīsu paribbasāno, yaduttari kurute jantu loke; Hīnāti aññe tato sabbamāha, tasmā vivādāni avītivatto.",
      "english": "",
      "sinhala": "",
      "paliTitle": "Paramaṭṭhakasuttaṃ"
    },
    {
      "number": 803,
      "pali": "Yadattanī passati ānisaṃsaṃ, diṭṭhe sute sīlavate [sīlabbate (syā.)] mute vā; Tadeva so tattha samuggahāya, nihīnato passati sabbamaññaṃ.",
      "english": "",
      "sinhala": "",
      "paliTitle": ""
    },
    {
      "number": 804,
      "pali": "Taṃ vāpi ganthaṃ kusalā vadanti, yaṃ nissito passati hīnamaññaṃ; Tasmā hi diṭṭhaṃ va sutaṃ mutaṃ vā, sīlabbataṃ bhikkhu na nissayeyya.",
      "english": "",
      "sinhala": "",
      "paliTitle": ""
    },
    {
      "number": 805,
      "pali": "Diṭṭhimpi lokasmiṃ na kappayeyya, ñāṇena vā sīlavatena vāpi; Samoti attānamanūpaneyya, hīno na maññetha visesi vāpi.",
      "english": "",
      "sinhala": "",
      "paliTitle": ""
    },
    {
      "number": 806,
      "pali": "Attaṃ pahāya anupādiyāno, ñāṇepi so nissayaṃ no karoti; Sa ve viyattesu [viyuttesu (sī. aṭṭha.), dviyattesu (ka.)] na vaggasārī, diṭṭhimpi [diṭṭhimapi (ka.)] so na pacceti kiñci.",
      "english": "",
      "sinhala": "",
      "paliTitle": ""
    },
    {
      "number": 807,
      "pali": "Yassūbhayante paṇidhīdha natthi, bhavābhavāya idha vā huraṃ vā; Nivesanā tassa na santi keci, dhammesu niccheyya samuggahītaṃ.",
      "english": "",
      "sinhala": "",
      "paliTitle": ""
    },
    {
      "number": 808,
      "pali": "Tassīdha diṭṭhe va sute mute vā, pakappitā natthi aṇūpi saññā; Taṃ brāhmaṇaṃ diṭṭhimanādiyānaṃ, kenīdha lokasmiṃ vikappayeyya.",
      "english": "",
      "sinhala": "",
      "paliTitle": ""
    },
    {
      "number": 809,
      "pali": "Na kappayanti na purekkharonti, dhammāpi tesaṃ na paṭicchitāse; Na brāhmaṇo sīlavatena neyyo, pāraṅgato na pacceti tādīti. Paramaṭṭhakasuttaṃ pañcamaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 810,
      "pali": "Appaṃ vata jīvitaṃ idaṃ, oraṃ vassasatāpi miyyati [mīyati (sī. aṭṭha.)]; Yo cepi aticca jīvati, atha kho so jarasāpi miyyati.",
      "english": "",
      "sinhala": "",
      "paliTitle": "Jarāsuttaṃ"
    },
    {
      "number": 811,
      "pali": "Socanti janā mamāyite, na hi santi [na hi santā (sī.), na hī santi (katthaci)] niccā pariggahā; Vinābhāvasantamevidaṃ, iti disvā nāgāramāvase.",
      "english": "",
      "sinhala": "",
      "paliTitle": ""
    },
    {
      "number": 812,
      "pali": "Maraṇenapi taṃ pahīyati [pahiyyati (sī. syā. ka.)], yaṃ puriso mamidanti [mamayidanti (sī. syā. ka.), mamāyanti (ka.)] maññati; Etampi viditvā [etaṃ disvāna (niddese), etampi viditva (?)] paṇḍito, na mamattāya nametha māmako.",
      "english": "",
      "sinhala": "",
      "paliTitle": ""
    },
    {
      "number": 813,
      "pali": "Supinena yathāpi saṅgataṃ, paṭibuddho puriso na passati; Evampi piyāyitaṃ janaṃ, petaṃ kālakataṃ na passati.",
      "english": "",
      "sinhala": "",
      "paliTitle": ""
    },
    {
      "number": 814,
      "pali": "Diṭṭhāpi sutāpi te janā, yesaṃ nāmamidaṃ pavuccati [nāmamevā vasissati (sī. syā. pī.)]; Nāmaṃyevāvasissati, akkheyyaṃ petassa jantuno.",
      "english": "",
      "sinhala": "",
      "paliTitle": ""
    },
    {
      "number": 815,
      "pali": "Sokapparidevamaccharaṃ [sokaparidevamaccharaṃ (sī. syā. pī.), sokaṃ paridevamaccharaṃ (?)], na jahanti giddhā mamāyite; Tasmā munayo pariggahaṃ, hitvā acariṃsu khemadassino.",
      "english": "",
      "sinhala": "",
      "paliTitle": ""
    },
    {
      "number": 816,
      "pali": "Patilīnacarassa bhikkhuno, bhajamānassa vivittamāsanaṃ; Sāmaggiyamāhu tassa taṃ, yo attānaṃ bhavane na dassaye.",
      "english": "",
      "sinhala": "",
      "paliTitle": ""
    },
    {
      "number": 817,
      "pali": "Sabbattha munī anissito, na piyaṃ kubbati nopi appiyaṃ; Tasmiṃ paridevamaccharaṃ, paṇṇe vāri yathā na limpati [lippati (sī. pī.)].",
      "english": "",
      "sinhala": "",
      "paliTitle": ""
    },
    {
      "number": 818,
      "pali": "Udabindu yathāpi pokkhare, padume vāri yathā na limpati; Evaṃ muni nopalimpati, yadidaṃ diṭṭhasutaṃ mutesu vā.",
      "english": "",
      "sinhala": "",
      "paliTitle": ""
    },
    {
      "number": 819,
      "pali": "Dhono na hi tena maññati, yadidaṃ diṭṭhasutaṃ mutesu vā; Nāññena visuddhimicchati, na hi so rajjati no virajjatīti. Jarāsuttaṃ chaṭṭhaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 820,
      "pali": "‘‘Methunamanuyuttassa, (iccāyasmā tisso metteyyo) vighātaṃ brūhi mārisa; Sutvāna tava sāsanaṃ, viveke sikkhissāmase.",
      "english": "",
      "sinhala": "",
      "paliTitle": "Tissametteyyasuttaṃ"
    },
    {
      "number": 821,
      "pali": "‘‘Methunamanuyuttassa, (metteyyāti bhagavā) mussate vāpi sāsanaṃ; Micchā ca paṭipajjati, etaṃ tasmiṃ anāriyaṃ.",
      "english": "",
      "sinhala": "",
      "paliTitle": ""
    },
    {
      "number": 822,
      "pali": "‘‘Eko pubbe caritvāna, methunaṃ yo nisevati; Yānaṃ bhantaṃ va taṃ loke, hīnamāhu puthujjanaṃ.",
      "english": "",
      "sinhala": "",
      "paliTitle": ""
    },
    {
      "number": 823,
      "pali": "‘‘Yaso kitti ca yā pubbe, hāyate vāpi tassa sā; Etampi disvā sikkhetha, methunaṃ vippahātave.",
      "english": "",
      "sinhala": "",
      "paliTitle": ""
    },
    {
      "number": 824,
      "pali": "‘‘Saṅkappehi pareto so, kapaṇo viya jhāyati; Sutvā paresaṃ nigghosaṃ, maṅku hoti tathāvidho.",
      "english": "",
      "sinhala": "",
      "paliTitle": ""
    },
    {
      "number": 825,
      "pali": "‘‘Atha satthāni kurute, paravādehi codito; Esa khvassa mahāgedho, mosavajjaṃ pagāhati.",
      "english": "",
      "sinhala": "",
      "paliTitle": ""
    },
    {
      "number": 826,
      "pali": "‘‘Paṇḍitoti samaññāto, ekacariyaṃ adhiṭṭhito; Athāpi [sa cāpi (niddese)] methune yutto, mandova parikissati [parikilissati (sī.)].",
      "english": "",
      "sinhala": "",
      "paliTitle": ""
    },
    {
      "number": 827,
      "pali": "‘‘Etamādīnavaṃ ñatvā, muni pubbāpare idha; Ekacariyaṃ daḷhaṃ kayirā, na nisevetha methunaṃ.",
      "english": "",
      "sinhala": "",
      "paliTitle": ""
    },
    {
      "number": 828,
      "pali": "‘‘Vivekaññeva sikkhetha, etadariyānamuttamaṃ; Na tena seṭṭho maññetha, sa ve nibbānasantike.",
      "english": "",
      "sinhala": "",
      "paliTitle": ""
    },
    {
      "number": 829,
      "pali": "‘‘Rittassa munino carato, kāmesu anapekkhino; Oghatiṇṇassa pihayanti, kāmesu gadhitā [gathitā (sī.)] pajā’’ti. Tissametteyyasuttaṃ sattamaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 830,
      "pali": "Idheva suddhi iti vādayanti [vidiyanti (sī. pī.)], nāññesu dhammesu visuddhimāhu; Yaṃ nissitā tattha subhaṃ vadānā, paccekasaccesu puthū niviṭṭhā.",
      "english": "",
      "sinhala": "",
      "paliTitle": "Pasūrasuttaṃ"
    },
    {
      "number": 831,
      "pali": "Te vādakāmā parisaṃ vigayha, bālaṃ dahantī mithu aññamaññaṃ; Vadanti te aññasitā kathojjaṃ, pasaṃsakāmā kusalā vadānā.",
      "english": "",
      "sinhala": "",
      "paliTitle": ""
    },
    {
      "number": 832,
      "pali": "Yutto kathāyaṃ parisāya majjhe, pasaṃsamicchaṃ vinighāti hoti; Apāhatasmiṃ pana maṅku hoti, nindāya so kuppati randhamesī.",
      "english": "",
      "sinhala": "",
      "paliTitle": ""
    },
    {
      "number": 833,
      "pali": "Yamassa vādaṃ parihīnamāhu, apāhataṃ pañhavimaṃsakāse; Paridevati socati hīnavādo, upaccagā manti anutthunāti.",
      "english": "",
      "sinhala": "",
      "paliTitle": ""
    },
    {
      "number": 834,
      "pali": "Ete vivādā samaṇesu jātā, etesu ugghāti nighāti hoti; Etampi disvā virame kathojjaṃ, na haññadatthatthipasaṃsalābhā.",
      "english": "",
      "sinhala": "",
      "paliTitle": ""
    },
    {
      "number": 835,
      "pali": "Pasaṃsito vā pana tattha hoti, akkhāya vādaṃ parisāya majjhe; So hassatī uṇṇamatī [unnamatī (?)] ca tena, pappuyya tamatthaṃ yathā mano ahu.",
      "english": "",
      "sinhala": "",
      "paliTitle": ""
    },
    {
      "number": 836,
      "pali": "Yā uṇṇatī [unnatī (?)] sāssa vighātabhūmi, mānātimānaṃ vadate paneso; Etampi disvā na vivādayetha, na hi tena suddhiṃ kusalā vadanti.",
      "english": "",
      "sinhala": "",
      "paliTitle": ""
    },
    {
      "number": 837,
      "pali": "Sūro yathā rājakhādāya puṭṭho, abhigajjameti paṭisūramicchaṃ; Yeneva so tena palehi sūra, pubbeva natthi yadidaṃ yudhāya.",
      "english": "",
      "sinhala": "",
      "paliTitle": ""
    },
    {
      "number": 838,
      "pali": "Ye diṭṭhimuggayha vivādayanti [vivādiyanti (sī. pī.)], idameva saccanti ca vādayanti; Te tvaṃ vadassū na hi tedha atthi, vādamhi jāte paṭisenikattā.",
      "english": "",
      "sinhala": "",
      "paliTitle": ""
    },
    {
      "number": 839,
      "pali": "Visenikatvā pana ye caranti, diṭṭhīhi diṭṭhiṃ avirujjhamānā; Tesu tvaṃ kiṃ labhetho pasūra, yesīdha natthī paramuggahītaṃ.",
      "english": "",
      "sinhala": "",
      "paliTitle": ""
    },
    {
      "number": 840,
      "pali": "Atha tvaṃ pavitakkamāgamā, manasā diṭṭhigatāni cintayanto; Dhonena yugaṃ samāgamā, na hi tvaṃ sakkhasi sampayātaveti. Pasūrasuttaṃ aṭṭhamaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 841,
      "pali": "‘‘Disvāna taṇhaṃ aratiṃ ragañca [aratiñca rāgaṃ (syā. ka.)], nāhosi chando api methunasmiṃ; Kimevidaṃ muttakarīsapuṇṇaṃ, pādāpi naṃ samphusituṃ na icche’’.",
      "english": "",
      "sinhala": "",
      "paliTitle": "Māgaṇḍiyasuttaṃ"
    },
    {
      "number": 842,
      "pali": "‘‘Etādisaṃ ce ratanaṃ na icchasi, nāriṃ narindehi bahūhi patthitaṃ; Diṭṭhigataṃ sīlavataṃ nu jīvitaṃ [sīlavatānujīvitaṃ (sī. pī. ka.)], bhavūpapattiñca vadesi kīdisaṃ’’.",
      "english": "",
      "sinhala": "",
      "paliTitle": ""
    },
    {
      "number": 843,
      "pali": "‘‘Idaṃ vadāmīti na tassa hoti, (māgaṇḍiyāti [māgandiyāti (sī. syā. pī.)] bhagavā) Dhammesu niccheyya samuggahītaṃ; Passañca diṭṭhīsu anuggahāya, Ajjhattasantiṃ pacinaṃ adassaṃ’’.",
      "english": "",
      "sinhala": "",
      "paliTitle": ""
    },
    {
      "number": 844,
      "pali": "‘‘Vinicchayā yāni pakappitāni, (iti māgaṇḍiyo [māgandiyo (sī. syā. pī.)] ) Te ve munī brūsi anuggahāya; Ajjhattasantīti yametamatthaṃ, Kathaṃ nu dhīrehi paveditaṃ taṃ’’.",
      "english": "",
      "sinhala": "",
      "paliTitle": ""
    },
    {
      "number": 845,
      "pali": "‘‘Na diṭṭhiyā na sutiyā na ñāṇena, (māgaṇḍiyāti bhagavā) Sīlabbatenāpi na suddhimāha; Adiṭṭhiyā assutiyā añāṇā, Asīlatā abbatā nopi tena; Ete ca nissajja anuggahāya, Santo anissāya bhavaṃ na jappe’’.",
      "english": "",
      "sinhala": "",
      "paliTitle": ""
    },
    {
      "number": 846,
      "pali": "‘‘No ce kira diṭṭhiyā na sutiyā na ñāṇena, (iti māgaṇḍiyo) Sīlabbatenāpi na suddhimāha; Adiṭṭhiyā assutiyā añāṇā, Asīlatā abbatā nopi tena; Maññāmahaṃ momuhameva dhammaṃ, Diṭṭhiyā eke paccenti suddhiṃ’’.",
      "english": "",
      "sinhala": "",
      "paliTitle": ""
    },
    {
      "number": 847,
      "pali": "‘‘Diṭṭhañca nissāya anupucchamāno, (māgaṇḍiyāti bhagavā) Samuggahītesu pamohamāgā [samohamāgā (syā. ka.)]; Ito ca nāddakkhi aṇumpi saññaṃ, Tasmā tuvaṃ momuhato dahāsi.",
      "english": "",
      "sinhala": "",
      "paliTitle": ""
    },
    {
      "number": 848,
      "pali": "‘‘Samo visesī uda vā nihīno, yo maññatī so vivadetha tena; Tīsu vidhāsu avikampamāno, samo visesīti na tassa hoti.",
      "english": "",
      "sinhala": "",
      "paliTitle": ""
    },
    {
      "number": 849,
      "pali": "‘‘Saccanti so brāhmaṇo kiṃ vadeyya, musāti vā so vivadetha kena; Yasmiṃ samaṃ visamaṃ vāpi natthi, sa kena vādaṃ paṭisaṃyujeyya.",
      "english": "",
      "sinhala": "",
      "paliTitle": ""
    },
    {
      "number": 850,
      "pali": "‘‘Okaṃ pahāya aniketasārī, gāme akubbaṃ muni santhavāni [sandhavāni (ka.)]; Kāmehi ritto apurekkharāno, kathaṃ na viggayha janena kayirā.",
      "english": "",
      "sinhala": "",
      "paliTitle": ""
    },
    {
      "number": 851,
      "pali": "‘‘Yehi vivitto vicareyya loke, na tāni uggayha vadeyya nāgo; Jalambujaṃ [elambujaṃ (sī. syā.)] kaṇḍakaṃ vārijaṃ yathā, jalena paṅkena canūpalittaṃ; Evaṃ munī santivādo agiddho, kāme ca loke ca anūpalitto.",
      "english": "",
      "sinhala": "",
      "paliTitle": ""
    },
    {
      "number": 852,
      "pali": "‘‘Na vedagū diṭṭhiyāyako [na vedagū diṭṭhiyā (ka. sī. syā. pī.)] na mutiyā, sa mānameti na hi tammayo so; Na kammunā nopi sutena neyyo, anūpanīto sa nivesanesu.",
      "english": "",
      "sinhala": "",
      "paliTitle": ""
    },
    {
      "number": 853,
      "pali": "‘‘Saññāvirattassa na santi ganthā, paññāvimuttassa na santi mohā; Saññañca diṭṭhiñca ye aggahesuṃ, te ghaṭṭayantā [ghaṭṭamānā (syā. ka.)] vicaranti loke’’ti. Māgaṇḍiyasuttaṃ navamaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 854,
      "pali": "‘‘Kathaṃdassī kathaṃsīlo, upasantoti vuccati; Taṃ me gotama pabrūhi, pucchito uttamaṃ naraṃ’’.",
      "english": "",
      "sinhala": "",
      "paliTitle": "Purābhedasuttaṃ"
    },
    {
      "number": 855,
      "pali": "‘‘Vītataṇho purā bhedā, (iti bhagavā) pubbamantamanissito; Vemajjhe nupasaṅkheyyo, tassa natthi purakkhataṃ.",
      "english": "",
      "sinhala": "",
      "paliTitle": ""
    },
    {
      "number": 856,
      "pali": "‘‘Akkodhano asantāsī, avikatthī akukkuco; Mantabhāṇī [mantābhāṇī (syā. pī.)] anuddhato, sa ve vācāyato muni.",
      "english": "",
      "sinhala": "",
      "paliTitle": ""
    },
    {
      "number": 857,
      "pali": "‘‘Nirāsatti anāgate, atītaṃ nānusocati; Vivekadassī phassesu, diṭṭhīsu ca na nīyati [niyyati (bahūsu)].",
      "english": "",
      "sinhala": "",
      "paliTitle": ""
    },
    {
      "number": 858,
      "pali": "‘‘Patilīno akuhako, apihālu amaccharī; Appagabbho ajeguccho, pesuṇeyye ca no yuto.",
      "english": "",
      "sinhala": "",
      "paliTitle": ""
    },
    {
      "number": 859,
      "pali": "‘‘Sātiyesu anassāvī, atimāne ca no yuto; Saṇho ca paṭibhānavā [paṭibhāṇavā (syā. pī.)], na saddho na virajjati.",
      "english": "",
      "sinhala": "",
      "paliTitle": ""
    },
    {
      "number": 860,
      "pali": "‘‘Lābhakamyā na sikkhati, alābhe ca na kuppati; Aviruddho ca taṇhāya, rasesu nānugijjhati.",
      "english": "",
      "sinhala": "",
      "paliTitle": ""
    },
    {
      "number": 861,
      "pali": "‘‘Upekkhako sadā sato, na loke maññate samaṃ; Na visesī na nīceyyo, tassa no santi ussadā.",
      "english": "",
      "sinhala": "",
      "paliTitle": ""
    },
    {
      "number": 862,
      "pali": "‘‘Yassa nissayanā [nissayatā (sī. syā. pī.)] natthi, ñatvā dhammaṃ anissito; Bhavāya vibhavāya vā, taṇhā yassa na vijjati.",
      "english": "",
      "sinhala": "",
      "paliTitle": ""
    },
    {
      "number": 863,
      "pali": "‘‘Taṃ brūmi upasantoti, kāmesu anapekkhinaṃ; Ganthā tassa na vijjanti, atarī so visattikaṃ.",
      "english": "",
      "sinhala": "",
      "paliTitle": ""
    },
    {
      "number": 864,
      "pali": "‘‘Na tassa puttā pasavo, khettaṃ vatthuñca vijjati; Attā vāpi nirattā vā [attaṃ vāpi nirattaṃ vā (bahūsu)], na tasmiṃ upalabbhati.",
      "english": "",
      "sinhala": "",
      "paliTitle": ""
    },
    {
      "number": 865,
      "pali": "‘‘Yena naṃ vajjuṃ puthujjanā, atho samaṇabrāhmaṇā; Taṃ tassa apurakkhataṃ, tasmā vādesu nejati.",
      "english": "",
      "sinhala": "",
      "paliTitle": ""
    },
    {
      "number": 866,
      "pali": "‘‘Vītagedho amaccharī, na ussesu vadate muni; Na samesu na omesu, kappaṃ neti akappiyo.",
      "english": "",
      "sinhala": "",
      "paliTitle": ""
    },
    {
      "number": 867,
      "pali": "‘‘Yassa loke sakaṃ natthi, asatā ca na socati; Dhammesu ca na gacchati, sa ve santoti vuccatī’’ti. Purābhedasuttaṃ dasamaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 868,
      "pali": "‘‘Kutopahūtā kalahā vivādā, paridevasokā sahamaccharā ca; Mānātimānā sahapesuṇā ca, kutopahūtā te tadiṅgha brūhi’’.",
      "english": "",
      "sinhala": "",
      "paliTitle": "Kalahavivādasuttaṃ"
    },
    {
      "number": 869,
      "pali": "‘‘Piyappahūtā kalahā vivādā, Paridevasokā sahamaccharā ca; Mānātimānā sahapesuṇā ca, Maccherayuttā kalahā vivādā; Vivādajātesu ca pesuṇāni’’.",
      "english": "",
      "sinhala": "",
      "paliTitle": ""
    },
    {
      "number": 870,
      "pali": "‘‘Piyā su [piyānu (syā.), piyassu (ka.)] lokasmiṃ kutonidānā, ye cāpi [ye vāpi (sī. syā. pī.)] lobhā vicaranti loke; Āsā ca niṭṭhā ca kutonidānā, ye samparāyāya narassa honti’’.",
      "english": "",
      "sinhala": "",
      "paliTitle": ""
    },
    {
      "number": 871,
      "pali": "‘‘Chandānidānāni piyāni loke, ye cāpi lobhā vicaranti loke; Āsā ca niṭṭhā ca itonidānā, ye samparāyāya narassa honti’’.",
      "english": "",
      "sinhala": "",
      "paliTitle": ""
    },
    {
      "number": 872,
      "pali": "‘‘Chando nu lokasmiṃ kutonidāno, vinicchayā cāpi [vāpi (sī. syā. pī.)] kutopahūtā; Kodho mosavajjañca kathaṃkathā ca, ye vāpi dhammā samaṇena vuttā’’.",
      "english": "",
      "sinhala": "",
      "paliTitle": ""
    },
    {
      "number": 873,
      "pali": "‘‘Sātaṃ asātanti yamāhu loke, tamūpanissāya pahoti chando; Rūpesu disvā vibhavaṃ bhavañca, vinicchayaṃ kubbati [kurute (bahūsu)] jantu loke.",
      "english": "",
      "sinhala": "",
      "paliTitle": ""
    },
    {
      "number": 874,
      "pali": "‘‘Kodho mosavajjañca kathaṃkathā ca, etepi dhammā dvayameva sante; Kathaṃkathī ñāṇapathāya sikkhe, ñatvā pavuttā samaṇena dhammā’’.",
      "english": "",
      "sinhala": "",
      "paliTitle": ""
    },
    {
      "number": 875,
      "pali": "‘‘Sātaṃ asātañca kutonidānā, kismiṃ asante na bhavanti hete; Vibhavaṃ bhavañcāpi yametamatthaṃ, etaṃ me pabrūhi yatonidānaṃ’’.",
      "english": "",
      "sinhala": "",
      "paliTitle": ""
    },
    {
      "number": 876,
      "pali": "‘‘Phassanidānaṃ sātaṃ asātaṃ, phasse asante na bhavanti hete; Vibhavaṃ bhavañcāpi yametamatthaṃ, etaṃ te pabrūmi itonidānaṃ’’.",
      "english": "",
      "sinhala": "",
      "paliTitle": ""
    },
    {
      "number": 877,
      "pali": "‘‘Phasso nu lokasmi kutonidāno, pariggahā cāpi kutopahūtā; Kismiṃ asante na mamattamatthi, kismiṃ vibhūte na phusanti phassā’’.",
      "english": "",
      "sinhala": "",
      "paliTitle": ""
    },
    {
      "number": 878,
      "pali": "‘‘Nāmañca rūpañca paṭicca phasso, icchānidānāni pariggahāni; Icchāyasantyā na mamattamatthi, rūpe vibhūte na phusanti phassā’’.",
      "english": "",
      "sinhala": "",
      "paliTitle": ""
    },
    {
      "number": 879,
      "pali": "‘‘Kathaṃsametassa vibhoti rūpaṃ, sukhaṃ dukhañcāpi [dukhaṃ vāpi (sī. syā.)] kathaṃ vibhoti; Etaṃ me pabrūhi yathā vibhoti, taṃ jāniyāmāti [jānissāmāti (sī. ka.)] me mano ahu’’.",
      "english": "",
      "sinhala": "",
      "paliTitle": ""
    },
    {
      "number": 880,
      "pali": "‘‘Na saññasaññī na visaññasaññī, nopi asaññī na vibhūtasaññī; Evaṃsametassa vibhoti rūpaṃ, saññānidānā hi papañcasaṅkhā’’.",
      "english": "",
      "sinhala": "",
      "paliTitle": ""
    },
    {
      "number": 881,
      "pali": "‘‘Yaṃ taṃ apucchimha akittayī no, Aññaṃ taṃ pucchāma tadiṅgha brūhi; Ettāvataggaṃ nu [no (sī. syā.)] vadanti heke, Yakkhassa suddhiṃ idha paṇḍitāse; Udāhu aññampi vadanti etto.",
      "english": "",
      "sinhala": "",
      "paliTitle": ""
    },
    {
      "number": 882,
      "pali": "‘‘Ettāvataggampi vadanti heke, yakkhassa suddhiṃ idha paṇḍitāse; Tesaṃ paneke samayaṃ vadanti, anupādisese kusalā vadānā.",
      "english": "",
      "sinhala": "",
      "paliTitle": ""
    },
    {
      "number": 883,
      "pali": "‘‘Ete ca ñatvā upanissitāti, ñatvā munī nissaye so vimaṃsī; Ñatvā vimutto na vivādameti, bhavābhavāya na sameti dhīro’’ti. Kalahavivādasuttaṃ ekādasamaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 12,
      "pali": "Cūḷabyūhasuttaṃ [cūḷaviyūhasuttaṃ (sī. syā. niddesa)]",
      "english": "",
      "sinhala": "",
      "paliTitle": ""
    },
    {
      "number": 884,
      "pali": "Sakaṃsakaṃdiṭṭhiparibbasānā, viggayha nānā kusalā vadanti; Yo evaṃ jānāti sa vedi dhammaṃ, idaṃ paṭikkosamakevalī so.",
      "english": "",
      "sinhala": "",
      "paliTitle": ""
    },
    {
      "number": 885,
      "pali": "Evampi viggayha vivādayanti, bālo paro akkusaloti [akusaloti (sī. syā. pī.)] cāhu; Sacco nu vādo katamo imesaṃ, sabbeva hīme kusalā vadānā.",
      "english": "",
      "sinhala": "",
      "paliTitle": ""
    },
    {
      "number": 886,
      "pali": "Parassa ce dhammamanānujānaṃ, bālomako [bālo mago (sī. syā. ka.)] hoti nihīnapañño; Sabbeva bālā sunihīnapaññā, sabbevime diṭṭhiparibbasānā.",
      "english": "",
      "sinhala": "",
      "paliTitle": ""
    },
    {
      "number": 887,
      "pali": "Sandiṭṭhiyā ceva na vīvadātā, saṃsuddhapaññā kusalā mutīmā; Na tesaṃ koci parihīnapañño [kocipi nihīnapañño (sī. syā. ka.)], diṭṭhī hi tesampi tathā samattā.",
      "english": "",
      "sinhala": "",
      "paliTitle": ""
    },
    {
      "number": 888,
      "pali": "Na vāhametaṃ tathiyanti [tathivanti (syā. ka.)] brūmi, yamāhu bālā mithu aññamaññaṃ; Sakaṃsakaṃdiṭṭhimakaṃsu saccaṃ, tasmā hi bāloti paraṃ dahanti.",
      "english": "",
      "sinhala": "",
      "paliTitle": ""
    },
    {
      "number": 889,
      "pali": "Yamāhu saccaṃ tathiyanti eke, tamāhu aññe [aññepi (syā.), aññe ca (?)] tucchaṃ musāti; Evampi vigayha vivādayanti, kasmā na ekaṃ samaṇā vadanti.",
      "english": "",
      "sinhala": "",
      "paliTitle": ""
    },
    {
      "number": 890,
      "pali": "Ekañhi saccaṃ na dutīyamatthi, yasmiṃ pajā no vivade pajānaṃ; Nānā te [nānāto (ka.)] saccāni sayaṃ thunanti, tasmā na ekaṃ samaṇā vadanti.",
      "english": "",
      "sinhala": "",
      "paliTitle": ""
    },
    {
      "number": 891,
      "pali": "Kasmā nu saccāni vadanti nānā, pavādiyāse kusalā vadānā; Saccāni sutāni bahūni nānā, udāhu te takkamanussaranti.",
      "english": "",
      "sinhala": "",
      "paliTitle": ""
    },
    {
      "number": 892,
      "pali": "Na heva saccāni bahūni nānā, aññatra saññāya niccāni loke; Takkañca diṭṭhīsu pakappayitvā, saccaṃ musāti dvayadhammamāhu.",
      "english": "",
      "sinhala": "",
      "paliTitle": ""
    },
    {
      "number": 893,
      "pali": "Diṭṭhe sute sīlavate mute vā, ete ca nissāya vimānadassī; Vinicchaye ṭhatvā pahassamāno, bālo paro akkusaloti cāha.",
      "english": "",
      "sinhala": "",
      "paliTitle": ""
    },
    {
      "number": 894,
      "pali": "Yeneva bāloti paraṃ dahāti, tenātumānaṃ kusaloti cāha; Sayamattanā so kusalo vadāno, aññaṃ vimāneti tadeva pāva.",
      "english": "",
      "sinhala": "",
      "paliTitle": ""
    },
    {
      "number": 895,
      "pali": "Atisāradiṭṭhiyāva so samatto, mānena matto paripuṇṇamānī; Sayameva sāmaṃ manasābhisitto, diṭṭhī hi sā tassa tathā samattā.",
      "english": "",
      "sinhala": "",
      "paliTitle": ""
    },
    {
      "number": 896,
      "pali": "Parassa ce hi vacasā nihīno, tumo sahā hoti nihīnapañño; Atha ce sayaṃ vedagū hoti dhīro, na koci bālo samaṇesu atthi.",
      "english": "",
      "sinhala": "",
      "paliTitle": ""
    },
    {
      "number": 897,
      "pali": "Aññaṃ ito yābhivadanti dhammaṃ, aparaddhā suddhimakevalī te [suddhimakevalīno (sī.)]; Evampi titthyā puthuso vadanti, sandiṭṭhirāgena hi tebhirattā [tyābhirattā (syā. ka.)].",
      "english": "",
      "sinhala": "",
      "paliTitle": ""
    },
    {
      "number": 898,
      "pali": "Idheva suddhi iti vādayanti, nāññesu dhammesu visuddhimāhu; Evampi titthyā puthuso niviṭṭhā, sakāyane tattha daḷhaṃ vadānā.",
      "english": "",
      "sinhala": "",
      "paliTitle": ""
    },
    {
      "number": 899,
      "pali": "Sakāyane vāpi daḷhaṃ vadāno, kamettha bāloti paraṃ daheyya; Sayameva so medhagamāvaheyya [medhakaṃ āvaheyya (sī. pī.)], paraṃ vadaṃ bālamasuddhidhammaṃ.",
      "english": "",
      "sinhala": "",
      "paliTitle": ""
    },
    {
      "number": 900,
      "pali": "Vinicchaye ṭhatvā sayaṃ pamāya, uddhaṃ sa [uddaṃ so (sī. syā. pī.)] lokasmiṃ vivādameti; Hitvāna sabbāni vinicchayāni, na medhagaṃ kubbati jantu loketi. Cūḷabyūhasuttaṃ dvādasamaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 901,
      "pali": "Ye kecime diṭṭhiparibbasānā, idameva saccanti vivādayanti [vivādiyanti (sī. pī.)]; Sabbeva te nindamanvānayanti, atho pasaṃsampi labhanti tattha.",
      "english": "",
      "sinhala": "",
      "paliTitle": "Mahābyūhasuttaṃ"
    },
    {
      "number": 902,
      "pali": "Appañhi etaṃ na alaṃ samāya, duve vivādassa phalāni brūmi; Etampi disvā na vivādayetha, khemābhipassaṃ avivādabhūmiṃ.",
      "english": "",
      "sinhala": "",
      "paliTitle": ""
    },
    {
      "number": 903,
      "pali": "Yā kācimā sammutiyo puthujjā, sabbāva etā na upeti vidvā; Anūpayo so upayaṃ kimeyya, diṭṭhe sute khantimakubbamāno.",
      "english": "",
      "sinhala": "",
      "paliTitle": ""
    },
    {
      "number": 904,
      "pali": "Sīluttamā saññamenāhu suddhiṃ, vataṃ samādāya upaṭṭhitāse; Idheva sikkhema athassa suddhiṃ, bhavūpanītā kusalā vadānā.",
      "english": "",
      "sinhala": "",
      "paliTitle": ""
    },
    {
      "number": 905,
      "pali": "Sace cuto sīlavatato hoti, pavedhatī [sa vedhati (sī. pī.)] kamma virādhayitvā; Pajappatī patthayatī ca suddhiṃ, satthāva hīno pavasaṃ gharamhā.",
      "english": "",
      "sinhala": "",
      "paliTitle": ""
    },
    {
      "number": 906,
      "pali": "Sīlabbataṃ vāpi pahāya sabbaṃ, kammañca sāvajjanavajjametaṃ; Suddhiṃ asuddhinti apatthayāno, virato care santimanuggahāya.",
      "english": "",
      "sinhala": "",
      "paliTitle": ""
    },
    {
      "number": 907,
      "pali": "Tamūpanissāya jigucchitaṃ vā, athavāpi diṭṭhaṃ va sutaṃ mutaṃ vā; Uddhaṃsarā suddhimanutthunanti, avītataṇhāse bhavābhavesu.",
      "english": "",
      "sinhala": "",
      "paliTitle": ""
    },
    {
      "number": 908,
      "pali": "Patthayamānassa hi jappitāni, pavedhitaṃ vāpi pakappitesu; Cutūpapāto idha yassa natthi, sa kena vedheyya kuhiṃva jappe [kuhiñci jappe (sī. syā. ka.), kuhiṃ pajappe (pī.) niddeso passitabbo].",
      "english": "",
      "sinhala": "",
      "paliTitle": ""
    },
    {
      "number": 909,
      "pali": "Yamāhu dhammaṃ paramanti eke, tameva hīnanti panāhu aññe; Sacco nu vādo katamo imesaṃ, sabbeva hīme kusalā vadānā.",
      "english": "",
      "sinhala": "",
      "paliTitle": ""
    },
    {
      "number": 910,
      "pali": "Sakañhi dhammaṃ paripuṇṇamāhu, aññassa dhammaṃ pana hīnamāhu; Evampi viggayha vivādayanti, sakaṃ sakaṃ sammutimāhu saccaṃ.",
      "english": "",
      "sinhala": "",
      "paliTitle": ""
    },
    {
      "number": 911,
      "pali": "Parassa ce vambhayitena hīno, na koci dhammesu visesi assa; Puthū hi aññassa vadanti dhammaṃ, nihīnato samhi daḷhaṃ vadānā.",
      "english": "",
      "sinhala": "",
      "paliTitle": ""
    },
    {
      "number": 912,
      "pali": "Saddhammapūjāpi nesaṃ tatheva, yathā pasaṃsanti sakāyanāni; Sabbeva vādā [sabbe pavādā (syā.)] tathiyā [tathivā (sabbattha)] bhaveyyuṃ, suddhī hi nesaṃ paccattameva.",
      "english": "",
      "sinhala": "",
      "paliTitle": ""
    },
    {
      "number": 913,
      "pali": "Na brāhmaṇassa paraneyyamatthi, dhammesu niccheyya samuggahītaṃ; Tasmā vivādāni upātivatto, na hi seṭṭhato passati dhammamaññaṃ.",
      "english": "",
      "sinhala": "",
      "paliTitle": ""
    },
    {
      "number": 914,
      "pali": "Jānāmi passāmi tatheva etaṃ, diṭṭhiyā eke paccenti suddhiṃ; Addakkhi ce kiñhi tumassa tena, atisitvā aññena vadanti suddhiṃ.",
      "english": "",
      "sinhala": "",
      "paliTitle": ""
    },
    {
      "number": 915,
      "pali": "Passaṃ naro dakkhati [dakkhiti (sī.)] nāmarūpaṃ, disvāna vā ñassati tānimeva; Kāmaṃ bahuṃ passatu appakaṃ vā, na hi tena suddhiṃ kusalā vadanti.",
      "english": "",
      "sinhala": "",
      "paliTitle": ""
    },
    {
      "number": 916,
      "pali": "Nivissavādī na hi subbināyo, pakappitaṃ diṭṭhi purekkharāno; Yaṃ nissito tattha subhaṃ vadāno, suddhiṃvado tattha tathaddasā so.",
      "english": "",
      "sinhala": "",
      "paliTitle": ""
    },
    {
      "number": 917,
      "pali": "Na brāhmaṇo kappamupeti saṅkhā [saṅkhaṃ (sī. syā. pī.)], na diṭṭhisārī napi ñāṇabandhu; Ñatvā ca so sammutiyo [sammatiyo (syā.)] puthujjā, upekkhatī uggahaṇanti maññe.",
      "english": "",
      "sinhala": "",
      "paliTitle": ""
    },
    {
      "number": 918,
      "pali": "Vissajja ganthāni munīdha loke, vivādajātesu na vaggasārī; Santo asantesu upekkhako so, anuggaho uggahaṇanti maññe.",
      "english": "",
      "sinhala": "",
      "paliTitle": ""
    },
    {
      "number": 919,
      "pali": "Pubbāsave hitvā nave akubbaṃ, na chandagū nopi nivissavādī; Sa vippamutto diṭṭhigatehi dhīro, na limpati [na lippati (sī. pī.)] loke anattagarahī.",
      "english": "",
      "sinhala": "",
      "paliTitle": ""
    },
    {
      "number": 920,
      "pali": "Sa sabbadhammesu visenibhūto, yaṃ kiñci diṭṭhaṃ va sutaṃ mutaṃ vā; Sa pannabhāro muni vippamutto, na kappiyo nūparato na patthiyoti. Mahābyūhasuttaṃ terasamaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 921,
      "pali": "‘‘Pucchāmi taṃ ādiccabandhu [ādiccabandhuṃ (sī. syā.)], vivekaṃ santipadañca mahesi; Kathaṃ disvā nibbāti bhikkhu, anupādiyāno lokasmiṃ kiñci’’.",
      "english": "",
      "sinhala": "",
      "paliTitle": "Tuvaṭakasuttaṃ"
    },
    {
      "number": 922,
      "pali": "‘‘Mūlaṃ papañcasaṅkhāya, (iti bhagavā) Mantā asmīti sabbamuparundhe [sabbamuparuddhe (syā. pī. ka.)]; Yā kāci taṇhā ajjhattaṃ, Tāsaṃ vinayā [vinayāya (?)] sadā sato sikkhe.",
      "english": "",
      "sinhala": "",
      "paliTitle": ""
    },
    {
      "number": 923,
      "pali": "‘‘Yaṃ kiñci dhammamabhijaññā, ajjhattaṃ athavāpi bahiddhā; Na tena thāmaṃ [mānaṃ (sī. ka.)] kubbetha, na hi sā nibbuti sataṃ vuttā.",
      "english": "",
      "sinhala": "",
      "paliTitle": ""
    },
    {
      "number": 924,
      "pali": "‘‘Seyyo na tena maññeyya, nīceyyo athavāpi sarikkho; Phuṭṭho [puṭṭho (sī. syā. ka.)] anekarūpehi, nātumānaṃ vikappayaṃ tiṭṭhe.",
      "english": "",
      "sinhala": "",
      "paliTitle": ""
    },
    {
      "number": 925,
      "pali": "‘‘Ajjhattamevupasame, na aññato bhikkhu santimeseyya; Ajjhattaṃ upasantassa, natthi attā kuto nirattā vā.",
      "english": "",
      "sinhala": "",
      "paliTitle": ""
    },
    {
      "number": 926,
      "pali": "‘‘Majjhe yathā samuddassa, ūmi no jāyatī ṭhito hoti; Evaṃ ṭhito anejassa, ussadaṃ bhikkhu na kareyya kuhiñci’’.",
      "english": "",
      "sinhala": "",
      "paliTitle": ""
    },
    {
      "number": 927,
      "pali": "‘‘Akittayī vivaṭacakkhu, sakkhidhammaṃ parissayavinayaṃ; Paṭipadaṃ vadehi bhaddante, pātimokkhaṃ athavāpi samādhiṃ’’.",
      "english": "",
      "sinhala": "",
      "paliTitle": ""
    },
    {
      "number": 928,
      "pali": "‘‘Cakkhūhi neva lolassa, gāmakathāya āvaraye sotaṃ; Rase ca nānugijjheyya, na ca mamāyetha kiñci lokasmiṃ.",
      "english": "",
      "sinhala": "",
      "paliTitle": ""
    },
    {
      "number": 929,
      "pali": "‘‘Phassena yadā phuṭṭhassa, paridevaṃ bhikkhu na kareyya kuhiñcñcci; Bhavañca nābhijappeyya, bheravesu ca na sampavedheyya.",
      "english": "",
      "sinhala": "",
      "paliTitle": ""
    },
    {
      "number": 930,
      "pali": "‘‘Annānamatho pānānaṃ, khādanīyānaṃ athopi vatthānaṃ; Laddhā na sannidhiṃ kayirā, na ca parittase tāni alabhamāno.",
      "english": "",
      "sinhala": "",
      "paliTitle": ""
    },
    {
      "number": 931,
      "pali": "‘‘Jhāyī na pādalolassa, virame kukkuccā nappamajjeyya; Athāsanesu sayanesu, appasaddesu bhikkhu vihareyya.",
      "english": "",
      "sinhala": "",
      "paliTitle": ""
    },
    {
      "number": 932,
      "pali": "‘‘Niddaṃ na bahulīkareyya, jāgariyaṃ bhajeyya ātāpī; Tandiṃ māyaṃ hassaṃ khiḍḍaṃ, methunaṃ vippajahe savibhūsaṃ.",
      "english": "",
      "sinhala": "",
      "paliTitle": ""
    },
    {
      "number": 933,
      "pali": "‘‘Āthabbaṇaṃ supinaṃ lakkhaṇaṃ, no vidahe athopi nakkhattaṃ; Virutañca gabbhakaraṇaṃ, tikicchaṃ māmako na seveyya.",
      "english": "",
      "sinhala": "",
      "paliTitle": ""
    },
    {
      "number": 934,
      "pali": "‘‘Nindāya nappavedheyya, na uṇṇameyya pasaṃsito bhikkhu; Lobhaṃ saha macchariyena, kodhaṃ pesuṇiyañca panudeyya.",
      "english": "",
      "sinhala": "",
      "paliTitle": ""
    },
    {
      "number": 935,
      "pali": "‘‘Kayavikkaye na tiṭṭheyya, upavādaṃ bhikkhu na kareyya kuhiñci; Gāme ca nābhisajjeyya, lābhakamyā janaṃ na lapayeyya.",
      "english": "",
      "sinhala": "",
      "paliTitle": ""
    },
    {
      "number": 936,
      "pali": "‘‘Na ca katthitā siyā bhikkhu, na ca vācaṃ payuttaṃ bhāseyya; Pāgabbhiyaṃ na sikkheyya, kathaṃ viggāhikaṃ na kathayeyya.",
      "english": "",
      "sinhala": "",
      "paliTitle": ""
    },
    {
      "number": 937,
      "pali": "‘‘Mosavajje na nīyetha, sampajāno saṭhāni na kayirā; Atha jīvitena paññāya, sīlabbatena nāññamatimaññe.",
      "english": "",
      "sinhala": "",
      "paliTitle": ""
    },
    {
      "number": 938,
      "pali": "‘‘Sutvā rusito bahuṃ vācaṃ, samaṇānaṃ vā puthujanānaṃ [puthuvacanānaṃ (sī. syā. pī.)]; Pharusena ne na paṭivajjā, na hi santo paṭisenikaronti.",
      "english": "",
      "sinhala": "",
      "paliTitle": ""
    },
    {
      "number": 939,
      "pali": "‘‘Etañca dhammamaññāya, vicinaṃ bhikkhu sadā sato sikkhe; Santīti nibbutiṃ ñatvā, sāsane gotamassa na pamajjeyya.",
      "english": "",
      "sinhala": "",
      "paliTitle": ""
    },
    {
      "number": 940,
      "pali": "‘‘Abhibhū hi so anabhibhūto, sakkhidhammamanītihamadassī; Tasmā hi tassa bhagavato sāsane, appamatto sadā namassamanusikkhe’’ti. Tuvaṭakasuttaṃ cuddasamaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 941,
      "pali": "‘‘Attadaṇḍā bhayaṃ jātaṃ, janaṃ passatha medhagaṃ; Saṃvegaṃ kittayissāmi, yathā saṃvijitaṃ mayā.",
      "english": "",
      "sinhala": "",
      "paliTitle": "Attadaṇḍasuttaṃ"
    },
    {
      "number": 942,
      "pali": "‘‘Phandamānaṃ pajaṃ disvā, macche appodake yathā; Aññamaññehi byāruddhe, disvā maṃ bhayamāvisi.",
      "english": "",
      "sinhala": "",
      "paliTitle": ""
    },
    {
      "number": 943,
      "pali": "‘‘Samantamasāro loko, disā sabbā sameritā; Icchaṃ bhavanamattano, nāddasāsiṃ anositaṃ.",
      "english": "",
      "sinhala": "",
      "paliTitle": ""
    },
    {
      "number": 944,
      "pali": "‘‘Osānetveva byāruddhe, disvā me aratī ahu; Athettha sallamaddakkhiṃ, duddasaṃ hadayanissitaṃ.",
      "english": "",
      "sinhala": "",
      "paliTitle": ""
    },
    {
      "number": 945,
      "pali": "‘‘Yena sallena otiṇṇo, disā sabbā vidhāvati; Tameva sallamabbuyha, na dhāvati na sīdati.",
      "english": "",
      "sinhala": "",
      "paliTitle": ""
    },
    {
      "number": 946,
      "pali": "‘‘Tattha sikkhānugīyanti [sikkhānukiriyanti (ka.)], yāni loke gadhitāni; Na tesu pasuto siyā, nibbijjha sabbaso kāme; Sikkhe nibbānamattano.",
      "english": "",
      "sinhala": "",
      "paliTitle": ""
    },
    {
      "number": 947,
      "pali": "‘‘Sacco siyā appagabbho, amāyo rittapesuṇo; Akkodhano lobhapāpaṃ, vevicchaṃ vitare muni.",
      "english": "",
      "sinhala": "",
      "paliTitle": ""
    },
    {
      "number": 948,
      "pali": "‘‘Niddaṃ tandiṃ sahe thīnaṃ, pamādena na saṃvase; Atimāne na tiṭṭheyya, nibbānamanaso naro.",
      "english": "",
      "sinhala": "",
      "paliTitle": ""
    },
    {
      "number": 949,
      "pali": "‘‘Mosavajje na nīyetha, rūpe snehaṃ na kubbaye; Mānañca parijāneyya, sāhasā virato care.",
      "english": "",
      "sinhala": "",
      "paliTitle": ""
    },
    {
      "number": 950,
      "pali": "‘‘Purāṇaṃ nābhinandeyya, nave khantiṃ na kubbaye; Hiyyamāne na soceyya, ākāsaṃ na sito siyā.",
      "english": "",
      "sinhala": "",
      "paliTitle": ""
    },
    {
      "number": 951,
      "pali": "‘‘Gedhaṃ brūmi mahoghoti, ājavaṃ brūmi jappanaṃ; Ārammaṇaṃ pakappanaṃ, kāmapaṅko duraccayo.",
      "english": "",
      "sinhala": "",
      "paliTitle": ""
    },
    {
      "number": 952,
      "pali": "‘‘Saccā avokkamma [avokkamaṃ (niddesa)] muni, thale tiṭṭhati brāhmaṇo; Sabbaṃ so [sabbaso (syā. ka.)] paṭinissajja, sa ve santoti vuccati.",
      "english": "",
      "sinhala": "",
      "paliTitle": ""
    },
    {
      "number": 953,
      "pali": "‘‘Sa ve vidvā sa vedagū, ñatvā dhammaṃ anissito; Sammā so loke iriyāno, na pihetīdha kassaci.",
      "english": "",
      "sinhala": "",
      "paliTitle": ""
    },
    {
      "number": 954,
      "pali": "‘‘Yodha kāme accatari, saṅgaṃ loke duraccayaṃ; Na so socati nājjheti, chinnasoto abandhano.",
      "english": "",
      "sinhala": "",
      "paliTitle": ""
    },
    {
      "number": 955,
      "pali": "‘‘Yaṃ pubbe taṃ visosehi, pacchā te māhu kiñcanaṃ; Majjhe ce no gahessasi, upasanto carissasi.",
      "english": "",
      "sinhala": "",
      "paliTitle": ""
    },
    {
      "number": 956,
      "pali": "‘‘Sabbaso nāmarūpasmiṃ, yassa natthi mamāyitaṃ; Asatā ca na socati, sa ve loke na jīyati.",
      "english": "",
      "sinhala": "",
      "paliTitle": ""
    },
    {
      "number": 957,
      "pali": "‘‘Yassa natthi idaṃ meti, paresaṃ vāpi kiñcanaṃ; Mamattaṃ so asaṃvindaṃ, natthi meti na socati.",
      "english": "",
      "sinhala": "",
      "paliTitle": ""
    },
    {
      "number": 958,
      "pali": "‘‘Aniṭṭhurī ananugiddho, anejo sabbadhī samo; Tamānisaṃsaṃ pabrūmi, pucchito avikampinaṃ.",
      "english": "",
      "sinhala": "",
      "paliTitle": ""
    },
    {
      "number": 959,
      "pali": "‘‘Anejassa vijānato, natthi kāci nisaṅkhati [nisaṅkhiti (sī. pī.)]. Virato so viyārabbhā, khemaṃ passati sabbadhi.",
      "english": "",
      "sinhala": "",
      "paliTitle": ""
    },
    {
      "number": 960,
      "pali": "‘‘Na samesu na omesu, na ussesu vadate muni; Santo so vītamaccharo, nādeti na nirassatī’’ti. Attadaṇḍasuttaṃ pannarasamaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 961,
      "pali": "‘‘Na me diṭṭho ito pubbe, (iccāyasmā sāriputto) Na suto uda kassaci; Evaṃ vagguvado satthā, Tusitā gaṇimāgato.",
      "english": "",
      "sinhala": "",
      "paliTitle": "Sāriputtasuttaṃ"
    },
    {
      "number": 962,
      "pali": "‘‘Sadevakassa lokassa, yathā dissati cakkhumā; Sabbaṃ tamaṃ vinodetvā, ekova ratimajjhagā.",
      "english": "",
      "sinhala": "",
      "paliTitle": ""
    },
    {
      "number": 963,
      "pali": "‘‘Taṃ buddhaṃ asitaṃ tādiṃ, akuhaṃ gaṇimāgataṃ; Bahūnamidha baddhānaṃ, atthi pañhena āgamaṃ.",
      "english": "",
      "sinhala": "",
      "paliTitle": ""
    },
    {
      "number": 964,
      "pali": "‘‘Bhikkhuno vijigucchato, bhajato rittamāsanaṃ; Rukkhamūlaṃ susānaṃ vā, pabbatānaṃ guhāsu vā.",
      "english": "",
      "sinhala": "",
      "paliTitle": ""
    },
    {
      "number": 965,
      "pali": "‘‘Uccāvacesu sayanesu, kīvanto tattha bheravā; Yehi bhikkhu na vedheyya, nigghose sayanāsane.",
      "english": "",
      "sinhala": "",
      "paliTitle": ""
    },
    {
      "number": 966,
      "pali": "‘‘Katī parissayā loke, gacchato agataṃ disaṃ; Ye bhikkhu abhisambhave, pantamhi sayanāsane.",
      "english": "",
      "sinhala": "",
      "paliTitle": ""
    },
    {
      "number": 967,
      "pali": "‘‘Kyāssa byappathayo assu, kyāssassu idha gocarā; Kāni sīlabbatānāssu, pahitattassa bhikkhuno.",
      "english": "",
      "sinhala": "",
      "paliTitle": ""
    },
    {
      "number": 968,
      "pali": "‘‘Kaṃ so sikkhaṃ samādāya, ekodi nipako sato; Kammāro rajatasseva, niddhame malamattano’’.",
      "english": "",
      "sinhala": "",
      "paliTitle": ""
    },
    {
      "number": 969,
      "pali": "‘‘Vijigucchamānassa yadidaṃ phāsu, (sāriputtāti bhagavā) Rittāsanaṃ sayanaṃ sevato ce; Sambodhikāmassa yathānudhammaṃ, Taṃ te pavakkhāmi yathā pajānaṃ.",
      "english": "",
      "sinhala": "",
      "paliTitle": ""
    },
    {
      "number": 970,
      "pali": "‘‘Pañcannaṃ dhīro bhayānaṃ na bhāye, bhikkhu sato sapariyantacārī; Ḍaṃsādhipātānaṃ sarīsapānaṃ, manussaphassānaṃ catuppadānaṃ.",
      "english": "",
      "sinhala": "",
      "paliTitle": ""
    },
    {
      "number": 971,
      "pali": "‘‘Paradhammikānampi na santaseyya, disvāpi tesaṃ bahubheravāni; Athāparāni abhisambhaveyya, parissayāni kusalānuesī.",
      "english": "",
      "sinhala": "",
      "paliTitle": ""
    },
    {
      "number": 972,
      "pali": "‘‘Ātaṅkaphassena khudāya phuṭṭho, sītaṃ atuṇhaṃ [accuṇhaṃ (sī. syā.)] adhivāsayeyya; So tehi phuṭṭho bahudhā anoko, vīriyaṃ parakkammadaḷhaṃ kareyya.",
      "english": "",
      "sinhala": "",
      "paliTitle": ""
    },
    {
      "number": 973,
      "pali": "‘‘Theyyaṃ na kāre [na kareyya (sī. syā. ka.)] na musā bhaṇeyya, mettāya phasse tasathāvarāni; Yadāvilattaṃ manaso vijaññā, kaṇhassa pakkhoti vinodayeyya.",
      "english": "",
      "sinhala": "",
      "paliTitle": ""
    },
    {
      "number": 974,
      "pali": "‘‘Kodhātimānassa vasaṃ na gacche, mūlampi tesaṃ palikhañña tiṭṭhe; Athappiyaṃ vā pana appiyaṃ vā, addhā bhavanto abhisambhaveyya.",
      "english": "",
      "sinhala": "",
      "paliTitle": ""
    },
    {
      "number": 975,
      "pali": "‘‘Paññaṃ purakkhatvā kalyāṇapīti, vikkhambhaye tāni parissayāni; Aratiṃ sahetha sayanamhi pante, caturo sahetha paridevadhamme.",
      "english": "",
      "sinhala": "",
      "paliTitle": ""
    },
    {
      "number": 976,
      "pali": "‘‘Kiṃsū asissāmi kuvaṃ vā [kudha vā (ka.), kutha vā (niddesa)] asissaṃ, dukkhaṃ vata settha kvajja sessaṃ; Ete vitakke paridevaneyye, vinayetha sekho aniketacārī.",
      "english": "",
      "sinhala": "",
      "paliTitle": ""
    },
    {
      "number": 977,
      "pali": "‘‘Annañca laddhā vasanañca kāle, mattaṃ so jaññā idha tosanatthaṃ; So tesu gutto yatacāri gāme, rusitopi vācaṃ pharusaṃ na vajjā.",
      "english": "",
      "sinhala": "",
      "paliTitle": ""
    },
    {
      "number": 978,
      "pali": "‘‘Okkhittacakkhu na ca pādalolo, jhānānuyutto bahujāgarassa; Upekkhamārabbha samāhitatto, takkāsayaṃ kukkucciyūpachinde.",
      "english": "",
      "sinhala": "",
      "paliTitle": ""
    },
    {
      "number": 979,
      "pali": "‘‘Cudito vacībhi satimābhinande, sabrahmacārīsu khilaṃ pabhinde; Vācaṃ pamuñce kusalaṃ nātivelaṃ, janavādadhammāya na cetayeyya.",
      "english": "",
      "sinhala": "",
      "paliTitle": ""
    },
    {
      "number": 980,
      "pali": "‘‘Athāparaṃ pañca rajāni loke, yesaṃ satīmā vinayāya sikkhe; Rūpesu saddesu atho rasesu, gandhesu phassesu sahetha rāgaṃ.",
      "english": "",
      "sinhala": "",
      "paliTitle": ""
    },
    {
      "number": 981,
      "pali": "‘‘Etesu dhammesu vineyya chandaṃ, bhikkhu satimā suvimuttacitto; Kālena so sammā dhammaṃ parivīmaṃsamāno, Ekodibhūto vihane tamaṃ so’’ti. Sāriputtasuttaṃ soḷasamaṃ niṭṭhitaṃ. Aṭṭhakavaggo catuttho Niṭṭhito. Tassuddānaṃ – Kāmaṃ guhañca duṭṭhā ca, suddhañca paramā jarā; Metteyyo ca pasūro ca, māgaṇḍi purābhedanaṃ. Kalahaṃ dve ca byūhāni [byūhāni (sī.)], punadeva tuvaṭṭakaṃ; Attadaṇḍavaraṃ suttaṃ, therapuṭṭhena [therapañhena (sī.), sāriputtena (syā.)] soḷasa; Iti etāni suttāni, sabbānaṭṭhakavaggikāti.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}