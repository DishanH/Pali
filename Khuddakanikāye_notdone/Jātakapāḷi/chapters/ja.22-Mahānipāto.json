{
  "id": "ja.22",
  "title": {
    "pali": "Mahānipāto",
    "english": "",
    "sinhala": ""
  },
  "sections": [
    {
      "number": 1,
      "pali": "‘‘Mā paṇḍiccayaṃ [paṇḍitiyaṃ (sī.), paṇḍicciyaṃ (pī.)] vibhāvaya, bālamato bhava sabbapāṇinaṃ; Sabbo taṃ jano ocināyatu, evaṃ tava attho bhavissati’’.",
      "english": "",
      "sinhala": "",
      "paliTitle": "Mūgapakkhajātakaṃ",
      "nipataTitle": "Mahānipāto"
    },
    {
      "number": 2,
      "pali": "‘‘Karomi te taṃ vacanaṃ, yaṃ maṃ bhaṇasi devate; Atthakāmāsi me amma, hitakāmāsi devate’’.",
      "english": "",
      "sinhala": ""
    },
    {
      "number": 3,
      "pali": "‘‘Kiṃ nu santaramānova, kāsuṃ khaṇasi sārathi; Puṭṭho me samma akkhāhi, kiṃ kāsuyā karissasi’’.",
      "english": "",
      "sinhala": ""
    },
    {
      "number": 4,
      "pali": "‘‘Rañño mūgo ca pakkho ca, putto jāto acetaso; Somhi raññā samajjhiṭṭho, puttaṃ me nikhaṇaṃ vane’’.",
      "english": "",
      "sinhala": ""
    },
    {
      "number": 5,
      "pali": "‘‘Na badhiro na mūgosmi, na pakkho na ca vīkalo [napi paṅgulo (sī. pī.), na ca piṅgalo (syā.)]; Adhammaṃ sārathi kayirā, maṃ ce tvaṃ nikhaṇaṃ vane’’.",
      "english": "",
      "sinhala": ""
    },
    {
      "number": 6,
      "pali": "‘‘Ūrū bāhuṃ [bāhū (sī. ka.)] ca me passa, bhāsitañca suṇohi me; Adhammaṃ sārathi kayirā, maṃ ce tvaṃ nikhaṇaṃ vane’’.",
      "english": "",
      "sinhala": ""
    },
    {
      "number": 7,
      "pali": "‘‘Devatā nusi gandhabbo, adu [ādu (sī.), ādū (syā.)] sakko purindado; Ko vā tvaṃ kassa vā putto, kathaṃ jānemu taṃ mayaṃ’’.",
      "english": "",
      "sinhala": ""
    },
    {
      "number": 8,
      "pali": "‘‘Namhi devo na gandhabbo, nāpi sakko purindado; Kāsirañño ahaṃ putto, yaṃ kāsuyā nikhaññasi [nighaññasi (sī. pī.), nikhañchasi (?)].",
      "english": "",
      "sinhala": ""
    },
    {
      "number": 9,
      "pali": "‘‘Tassa rañño ahaṃ putto, yaṃ tvaṃ sammūpajīvasi [samupajīvasi (sī. pī.)]; Adhammaṃ sārathi kayirā, maṃ ce tvaṃ nikhaṇaṃ vane.",
      "english": "",
      "sinhala": ""
    },
    {
      "number": 10,
      "pali": "‘‘Yassa rukkhassa chāyāya, nisīdeyya sayeyya vā; Na tassa sākhaṃ bhañjeyya, mittadubbho [mittadūbho (sī. pī.)] hi pāpako.",
      "english": "",
      "sinhala": ""
    },
    {
      "number": 11,
      "pali": "‘‘Yathā rukkho tathā rājā, yathā sākhā tathā ahaṃ; Yathā chāyūpago poso, evaṃ tvamasi sārathi; Adhammaṃ sārathi kayirā, maṃ ce tvaṃ nikhaṇaṃ vane.",
      "english": "",
      "sinhala": ""
    },
    {
      "number": 12,
      "pali": "‘‘Pahūtabhakkho [bahuttabhakkho (ka.)] bhavati, vippavuṭṭho [vippavuttho (sī. pī.), vippamutto (ka.)] sakaṃ [sakā (sī. pī.)] gharā; Bahū naṃ upajīvanti, yo mittānaṃ na dubbhati.",
      "english": "",
      "sinhala": ""
    },
    {
      "number": 13,
      "pali": "‘‘Yaṃ yaṃ janapadaṃ yāti, nigame rājadhāniyo; Sabbattha pūjito hoti, yo mittānaṃ na dubbhati.",
      "english": "",
      "sinhala": ""
    },
    {
      "number": 14,
      "pali": "‘‘Nāssa corā pasāhanti [pasahanti (sī. syā. pī.)], nātimaññanti khattiyā [nātimaññeti khattiyo (sī. syā. pī.)]; Sabbe amitte tarati, yo mittānaṃ na dubbhati.",
      "english": "",
      "sinhala": ""
    },
    {
      "number": 15,
      "pali": "‘‘Akkuddho sagharaṃ eti, sabhāyaṃ [sabhāya (sī. syā. pī.)] paṭinandito; Ñātīnaṃ uttamo hoti, yo mittānaṃ na dubbhati.",
      "english": "",
      "sinhala": ""
    },
    {
      "number": 16,
      "pali": "‘‘Sakkatvā sakkato hoti, garu hoti sagāravo [garuko hoti gāravo (ka.)]; Vaṇṇakittibhato hoti, yo mittānaṃ na dubbhati.",
      "english": "",
      "sinhala": ""
    },
    {
      "number": 17,
      "pali": "‘‘Pūjako labhate pūjaṃ, vandako paṭivandanaṃ; Yaso kittiñca pappoti, yo mittānaṃ na dubbhati.",
      "english": "",
      "sinhala": ""
    },
    {
      "number": 18,
      "pali": "‘‘Aggi yathā pajjalati, devatāva virocati; Siriyā ajahito hoti, yo mittānaṃ na dubbhati.",
      "english": "",
      "sinhala": ""
    },
    {
      "number": 19,
      "pali": "‘‘Gāvo tassa pajāyanti, khette vuttaṃ virūhati; Vuttānaṃ phalamasnāti, yo mittānaṃ na dubbhati.",
      "english": "",
      "sinhala": ""
    },
    {
      "number": 20,
      "pali": "‘‘Darito pabbatāto vā, rukkhato patito naro; Cuto patiṭṭhaṃ labhati, yo mittānaṃ na dubbhati.",
      "english": "",
      "sinhala": ""
    },
    {
      "number": 21,
      "pali": "‘‘Virūḷhamūlasantānaṃ, nigrodhamiva māluto; Amittā nappasāhanti, yo mittānaṃ na dubbhati’’.",
      "english": "",
      "sinhala": ""
    },
    {
      "number": 22,
      "pali": "‘‘Ehi taṃ paṭinessāmi, rājaputta sakaṃ gharaṃ; Rajjaṃ kārehi bhaddante, kiṃ araññe karissasi’’.",
      "english": "",
      "sinhala": ""
    },
    {
      "number": 23,
      "pali": "‘‘Alaṃ me tena rajjena, ñātakehi [ñātakena (syā. ka.)] dhanena vā; Yaṃ me adhammacariyāya, rajjaṃ labbhetha sārathi’’.",
      "english": "",
      "sinhala": ""
    },
    {
      "number": 24,
      "pali": "‘‘Puṇṇapattaṃ maṃ lābhehi [palābhehi (sī. pī.)], rājaputta ito gato; Pitā mātā ca me dajjuṃ, rājaputta tayī gate.",
      "english": "",
      "sinhala": ""
    },
    {
      "number": 25,
      "pali": "‘‘Orodhā ca kumārā ca, vesiyānā ca brāhmaṇā; Tepi attamanā dajjuṃ, rājaputta tayī gate.",
      "english": "",
      "sinhala": ""
    },
    {
      "number": 26,
      "pali": "‘‘Hatthārohā [hatthārūhā (sī. pī.) evamuparipi] anīkaṭṭhā, rathikā pattikārakā; Tepi attamanā dajjuṃ [tepi dajjuṃ patītāme (sī. pī.)], rājaputta tayī gate.",
      "english": "",
      "sinhala": ""
    },
    {
      "number": 27,
      "pali": "‘‘Bahudhaññā jānapadā [bahū jānapadā caññe (sī.), bahū janapadā caññe (pī.)], negamā ca samāgatā; Upāyanāni me dajjuṃ, rājaputta tayī gate’’.",
      "english": "",
      "sinhala": ""
    },
    {
      "number": 28,
      "pali": "‘‘Pitu mātu cahaṃ catto, raṭṭhassa nigamassa ca; Atho sabbakumārānaṃ, natthi mayhaṃ sakaṃ gharaṃ.",
      "english": "",
      "sinhala": ""
    },
    {
      "number": 29,
      "pali": "‘‘Anuññāto ahaṃ matyā, sañcatto pitarā mahaṃ; Ekoraññe pabbajito, na kāme abhipatthaye.",
      "english": "",
      "sinhala": ""
    },
    {
      "number": 30,
      "pali": "‘‘Api ataramānānaṃ, phalāsāva samijjhati; Vipakkabrahmacariyosmi, evaṃ jānāhi sārathi.",
      "english": "",
      "sinhala": ""
    },
    {
      "number": 31,
      "pali": "‘‘Api ataramānānaṃ, sammadattho vipaccati; Vipakkabrahmacariyosmi, nikkhanto akutobhayo’’.",
      "english": "",
      "sinhala": ""
    },
    {
      "number": 32,
      "pali": "‘‘Evaṃ vaggukatho santo, visaṭṭhavacano casi [ca so (syā. ka.)]; Kasmā pitu ca mātucca, santike na bhaṇī tadā’’.",
      "english": "",
      "sinhala": ""
    },
    {
      "number": 33,
      "pali": "‘‘Nāhaṃ asandhitā [asatthitā (sī.)] pakkho, na badhiro asotatā; Nāhaṃ ajivhatā mūgo, mā maṃ mūgamadhārayi [mūgo adhārayi (sī.)].",
      "english": "",
      "sinhala": ""
    },
    {
      "number": 34,
      "pali": "‘‘Purimaṃ sarāmahaṃ jātiṃ, yattha rajjamakārayiṃ; Kārayitvā tahiṃ rajjaṃ, pāpatthaṃ nirayaṃ bhusaṃ.",
      "english": "",
      "sinhala": ""
    },
    {
      "number": 35,
      "pali": "‘‘Vīsatiñceva vassāni, tahiṃ rajjamakārayiṃ; Asītivassasahassāni, nirayamhi apaccisaṃ [apaccasiṃ (syā.), apaccayiṃ (pī.)].",
      "english": "",
      "sinhala": ""
    },
    {
      "number": 36,
      "pali": "‘‘Tassa rajjassahaṃ bhīto, mā maṃ rajjābhisecayuṃ [rajjebhisecayuṃ (syā. ka.)]; Tasmā pitu ca mātucca, santike na bhaṇiṃ tadā.",
      "english": "",
      "sinhala": ""
    },
    {
      "number": 37,
      "pali": "‘‘Ucchaṅge maṃ nisādetvā, pitā atthānusāsati; Ekaṃ hanatha bandhatha, ekaṃ khārāpatacchikaṃ [kharāpaticchakaṃ (syā.), kharāpaṭicchakaṃ (ka.)]; Ekaṃ sūlasmiṃ uppetha [appetha (sī.), ubbetha (syā.), accetha (pī.)], iccassa manusāsati.",
      "english": "",
      "sinhala": ""
    },
    {
      "number": 38,
      "pali": "‘‘Tāyāhaṃ [tassāhaṃ (sī. pī.)] pharusaṃ sutvā, vācāyo samudīritā; Amūgo mūgavaṇṇena, apakkho pakkhasammato; Sake muttakarīsasmiṃ, acchāhaṃ samparipluto.",
      "english": "",
      "sinhala": ""
    },
    {
      "number": 39,
      "pali": "‘‘Kasirañca parittañca, tañca dukkhena saṃyutaṃ; Komaṃ [ko taṃ (sī. pī.)] jīvitamāgamma, veraṃ kayirātha kenaci.",
      "english": "",
      "sinhala": ""
    },
    {
      "number": 40,
      "pali": "‘‘Paññāya ca alābhena, dhammassa ca adassanā; Komaṃ [ko taṃ (sī. pī.)] jīvitamāgamma, veraṃ kayirātha kenaci.",
      "english": "",
      "sinhala": ""
    },
    {
      "number": 41,
      "pali": "‘‘Api ataramānānaṃ, phalāsāva samijjhati; Vipakkabrahmacariyosmi, evaṃ jānāhi sārathi.",
      "english": "",
      "sinhala": ""
    },
    {
      "number": 42,
      "pali": "‘‘Api ataramānānaṃ, sammadattho vipaccati; Vipakkabrahmacariyosmi, nikkhanto akutobhayo’’.",
      "english": "",
      "sinhala": ""
    },
    {
      "number": 43,
      "pali": "‘‘Ahampi pabbajissāmi, rājaputta tavantike; Avhāyassu [avhayassu (sī. pī.)] maṃ bhaddante, pabbajjā mama ruccati’’.",
      "english": "",
      "sinhala": ""
    },
    {
      "number": 44,
      "pali": "‘‘Rathaṃ niyyādayitvāna, anaṇo ehi sārathi; Anaṇassa hi pabbajjā, etaṃ isīhi vaṇṇitaṃ’’.",
      "english": "",
      "sinhala": ""
    },
    {
      "number": 45,
      "pali": "‘‘Yadeva tyāhaṃ vacanaṃ, akaraṃ bhaddamatthu te; Tadeva me tvaṃ vacanaṃ, yācito kattumarahasi.",
      "english": "",
      "sinhala": ""
    },
    {
      "number": 46,
      "pali": "‘‘Idheva tāva acchassu, yāva rājānamānaye; Appeva te pitā disvā, patīto sumano siyā’’.",
      "english": "",
      "sinhala": ""
    },
    {
      "number": 47,
      "pali": "‘‘Karomi tetaṃ vacanaṃ, yaṃ maṃ bhaṇasi sārathi; Ahampi daṭṭhukāmosmi, pitaraṃ me idhāgataṃ.",
      "english": "",
      "sinhala": ""
    },
    {
      "number": 48,
      "pali": "‘‘Ehi samma nivattassu, kusalaṃ vajjāsi ñātinaṃ; Mātaraṃ pitaraṃ mayhaṃ, vutto vajjāsi vandanaṃ’’.",
      "english": "",
      "sinhala": ""
    },
    {
      "number": 49,
      "pali": "Tassa pāde gahetvāna, katvā ca naṃ padakkhiṇaṃ; Sārathi rathamāruyha, rājadvāraṃ upāgami.",
      "english": "",
      "sinhala": ""
    },
    {
      "number": 50,
      "pali": "‘‘Suññaṃ mātā rathaṃ disvā, ekaṃ sārathimāgataṃ; Assupuṇṇehi nettehi, rodantī naṃ udikkhati.",
      "english": "",
      "sinhala": ""
    },
    {
      "number": 51,
      "pali": "‘‘Ayaṃ so sārathi eti, nihantvā mama atrajaṃ; Nihato nūna me putto, pathabyā bhūmivaḍḍhano.",
      "english": "",
      "sinhala": ""
    },
    {
      "number": 52,
      "pali": "‘‘Amittā nūna nandanti, patītā nūna verino; Āgataṃ sārathiṃ disvā, nihantvā mama atrajaṃ.",
      "english": "",
      "sinhala": ""
    },
    {
      "number": 53,
      "pali": "‘‘Suññaṃ mātā rathaṃ disvā, ekaṃ sārathimāgataṃ; Assupuṇṇehi nettehi, rodantī paripucchi naṃ [rodantī paripucchati (sī. pī.), rodantī naṃ paripucchati (syā.)].",
      "english": "",
      "sinhala": ""
    },
    {
      "number": 54,
      "pali": "‘‘Kinnu mūgo kiṃ nu pakkho, kinnu so vilapī tadā; Nihaññamāno bhūmiyā, taṃ me akkhāhi sārathi.",
      "english": "",
      "sinhala": ""
    },
    {
      "number": 55,
      "pali": "‘‘Kathaṃ hatthehi pādehi, mūgapakkho vivajjayi; Nihaññamāno bhūmiyā, taṃ me akkhāhi pucchito’’.",
      "english": "",
      "sinhala": ""
    },
    {
      "number": 56,
      "pali": "‘‘Akkheyyaṃ [akkhissaṃ (sī. pī.)] te ahaṃ ayye, dajjāsi abhayaṃ mama; Yaṃ me sutaṃ vā diṭṭhaṃ vā, rājaputtassa santike’’.",
      "english": "",
      "sinhala": ""
    },
    {
      "number": 57,
      "pali": "‘‘Abhayaṃ samma te dammi, abhīto bhaṇa sārathi; Yaṃ te sutaṃ vā diṭṭhaṃ vā, rājaputtassa santike’’.",
      "english": "",
      "sinhala": ""
    },
    {
      "number": 58,
      "pali": "‘‘Na so mūgo na so pakkho, visaṭṭhavacano ca so; Rajjassa kira so bhīto, akarā [akarī (sī. pī.)] ālaye bahū.",
      "english": "",
      "sinhala": ""
    },
    {
      "number": 59,
      "pali": "‘‘Purimaṃ sarati so jātiṃ, yattha rajjamakārayi; Kārayitvā tahiṃ rajjaṃ, pāpattha nirayaṃ bhusaṃ.",
      "english": "",
      "sinhala": ""
    },
    {
      "number": 60,
      "pali": "‘‘Vīsatiñceva vassāni, tahiṃ rajjamakārayi; Asītivassasahassāni, nirayamhi apacci so.",
      "english": "",
      "sinhala": ""
    },
    {
      "number": 61,
      "pali": "‘‘Tassa rajjassa so bhīto, mā maṃ rajjābhisecayuṃ; Tasmā pitu ca mātucca, santike na bhaṇī tadā.",
      "english": "",
      "sinhala": ""
    },
    {
      "number": 62,
      "pali": "‘‘Aṅgapaccaṅgasampanno, ārohapariṇāhavā; Visaṭṭhavacano pañño, magge saggassa tiṭṭhati.",
      "english": "",
      "sinhala": ""
    },
    {
      "number": 63,
      "pali": "‘‘Sace tvaṃ daṭṭhukāmāsi, rājaputtaṃ [rājaputti (sī.)] tavatrajaṃ; Ehi taṃ pāpayissāmi, yattha sammati temiyo’’.",
      "english": "",
      "sinhala": ""
    },
    {
      "number": 64,
      "pali": "‘‘Yojayantu rathe asse, kacchaṃ nāgāna [nāgāni (syā. ka.)] bandhatha; Udīrayantu saṅkhapaṇavā, vādantu [vadantu (sī.), nadantu (syā. ka.), vadataṃ (pī.)] ekapokkharā.",
      "english": "",
      "sinhala": ""
    },
    {
      "number": 65,
      "pali": "‘‘Vādantu [nadantu (sī. syā. pī.)] bherī sannaddhā, vaggū vādantu dundubhī; Negamā ca maṃ anventu, gacchaṃ puttanivedako [nivādako (syā. ka.)].",
      "english": "",
      "sinhala": ""
    },
    {
      "number": 66,
      "pali": "‘‘Orodhā ca kumārā ca, vesiyānā ca brāhmaṇā; Khippaṃ yānāni yojentu, gacchaṃ puttanivedako [nivādako (syā. ka.)].",
      "english": "",
      "sinhala": ""
    },
    {
      "number": 67,
      "pali": "‘‘Hatthārohā anīkaṭṭhā, rathikā pattikārakā; Khippaṃ yānāni yojentu, gacchaṃ puttanivedako [nivādako (syā. ka.)].",
      "english": "",
      "sinhala": ""
    },
    {
      "number": 68,
      "pali": "‘‘Samāgatā jānapadā, negamā ca samāgatā; Khippaṃ yānāni yojentu, gacchaṃ puttanivedako’’ [nivādako (syā. ka.)].",
      "english": "",
      "sinhala": ""
    },
    {
      "number": 69,
      "pali": "‘‘Asse ca sārathī yutte, sindhave sīghavāhane; Rājadvāraṃ upāgacchuṃ, yuttā deva ime hayā’’.",
      "english": "",
      "sinhala": ""
    },
    {
      "number": 70,
      "pali": "‘‘Thūlā javena hāyanti, kisā hāyanti thāmunā; Kise thūle vivajjetvā, saṃsaṭṭhā yojitā hayā’’.",
      "english": "",
      "sinhala": ""
    },
    {
      "number": 71,
      "pali": "‘‘Tato rājā taramāno, yuttamāruyha sandanaṃ; Itthāgāraṃ ajjhabhāsi [abhāsatha (ka.)], sabbāva anuyātha maṃ.",
      "english": "",
      "sinhala": ""
    },
    {
      "number": 72,
      "pali": "‘‘Vālabījanimuṇhīsaṃ, khaggaṃ chattañca paṇḍaraṃ; Upādhi rathamāruyha [upādirathamāruyha (sī.), upādhī rathamāruyha (syā.)], suvaṇṇehi alaṅkatā.",
      "english": "",
      "sinhala": ""
    },
    {
      "number": 73,
      "pali": "‘‘Tato sa [ca (sī. syā. pī.)] rājā pāyāsi, purakkhatvāna sārathiṃ; Khippameva upāgacchi, yattha sammati temiyo.",
      "english": "",
      "sinhala": ""
    },
    {
      "number": 74,
      "pali": "‘‘Tañca disvāna āyantaṃ, jalantamiva tejasā; Khattasaṅghaparibyūḷhaṃ [paribbūḷhaṃ (sī.)], temiyo etadabravi’’.",
      "english": "",
      "sinhala": ""
    },
    {
      "number": 75,
      "pali": "‘‘Kacci nu tāta kusalaṃ, kacci tāta anāmayaṃ; Sabbā ca [kaccinnu (sī. pī.)] rājakaññāyo, arogā mayha mātaro’’.",
      "english": "",
      "sinhala": ""
    },
    {
      "number": 76,
      "pali": "‘‘Kusalañceva me putta, atho putta anāmayaṃ; Sabbā ca rājakaññāyo, arogā tuyha mātaro’’.",
      "english": "",
      "sinhala": ""
    },
    {
      "number": 77,
      "pali": "‘‘Kacci amajjapo [kaccissa’majjapo (sī. pī.)] tāta, kacci te suramappiyaṃ; Kacci sacce ca dhamme ca, dāne te ramate mano’’.",
      "english": "",
      "sinhala": ""
    },
    {
      "number": 78,
      "pali": "‘‘Amajjapo ahaṃ putta, atho me suramappiyaṃ; Atho sacce ca dhamme ca, dāne me ramate mano’’.",
      "english": "",
      "sinhala": ""
    },
    {
      "number": 79,
      "pali": "‘‘Kacci arogaṃ yoggaṃ te, kacci vahati vāhanaṃ; Kacci te byādhayo natthi, sarīrassupatāpanā’’.",
      "english": "",
      "sinhala": ""
    },
    {
      "number": 80,
      "pali": "‘‘Atho arogaṃ yoggaṃ me, atho vahati vāhanaṃ; Atho me byādhayo natthi, sarīrassupatāpanā’’ [sarīrassupatāpiyā (syā. ka.)].",
      "english": "",
      "sinhala": ""
    },
    {
      "number": 81,
      "pali": "‘‘Kacci antā ca te phītā, majjhe ca bahalā tava; Koṭṭhāgārañca kosañca, kacci te paṭisanthataṃ’’ [paṭisaṇṭhitaṃ (syā. ka.)].",
      "english": "",
      "sinhala": ""
    },
    {
      "number": 82,
      "pali": "‘‘Atho antā ca me phītā, majjhe ca bahalā mama; Koṭṭhāgārañca kosañca, sabbaṃ me paṭisanthataṃ’’.",
      "english": "",
      "sinhala": ""
    },
    {
      "number": 83,
      "pali": "‘‘Svāgataṃ te mahārāja, atho te adurāgataṃ; Patiṭṭhapentu [patiṭṭhāpentu (sī. syā. pī.)] pallaṅkaṃ, yattha rājā nisakkati’’.",
      "english": "",
      "sinhala": ""
    },
    {
      "number": 84,
      "pali": "‘‘Idheva te nisīdassu [nisinnassa (sī. syā. pī.), nisinnassu (ka.)], niyate paṇṇasanthare; Etto udakamādāya, pāde pakkhālayassu [pakkhālayantu (sī.), pakkhālayanti (pī.)] te’’.",
      "english": "",
      "sinhala": ""
    },
    {
      "number": 85,
      "pali": "‘‘Idampi paṇṇakaṃ mayhaṃ, randhaṃ rāja aloṇakaṃ; Paribhuñja mahārāja, pāhuno mesidhāgato’’ [āgato (sī. syā.)].",
      "english": "",
      "sinhala": ""
    },
    {
      "number": 86,
      "pali": "‘‘Na cāhaṃ [na vāhaṃ (ka.)] paṇṇaṃ bhuñjāmi, na hetaṃ mayha bhojanaṃ; Sālīnaṃ odanaṃ bhuñje, suciṃ maṃsūpasecanaṃ’’.",
      "english": "",
      "sinhala": ""
    },
    {
      "number": 87,
      "pali": "‘‘Accherakaṃ maṃ paṭibhāti, ekakampi rahogataṃ; Edisaṃ bhuñjamānānaṃ, kena vaṇṇo pasīdati’’.",
      "english": "",
      "sinhala": ""
    },
    {
      "number": 88,
      "pali": "‘‘Eko rāja nipajjāmi, niyate paṇṇasanthare; Tāya me ekaseyyāya, rāja vaṇṇo pasīdati.",
      "english": "",
      "sinhala": ""
    },
    {
      "number": 89,
      "pali": "‘‘Na ca nettiṃsabandhā [nettisabaddhā (sī. pī.)] me, rājarakkhā upaṭṭhitā; Tāya me sukhaseyyāya, rāja vaṇṇo pasīdati.",
      "english": "",
      "sinhala": ""
    },
    {
      "number": 90,
      "pali": "‘‘Atītaṃ nānusocāmi, nappajappāmināgataṃ [nappajappāma’nāgataṃ (sī. syā. pī.)]; Paccuppannena yāpemi, tena vaṇṇo pasīdati.",
      "english": "",
      "sinhala": ""
    },
    {
      "number": 91,
      "pali": "‘‘Anāgatappajappāya, atītassānusocanā; Etena bālā sussanti, naḷova harito luto’’.",
      "english": "",
      "sinhala": ""
    },
    {
      "number": 92,
      "pali": "‘‘Hatthānīkaṃ rathānīkaṃ, asse pattī ca vammino; Nivesanāni rammāni, ahaṃ putta dadāmi te.",
      "english": "",
      "sinhala": ""
    },
    {
      "number": 93,
      "pali": "‘‘Itthāgārampi te dammi, sabbālaṅkārabhūsitaṃ; Tā putta paṭipajjassu [tāsu putte paṭipajja (ka.)], tvaṃ no rājā bhavissasi.",
      "english": "",
      "sinhala": ""
    },
    {
      "number": 94,
      "pali": "‘‘Kusalā naccagītassa, sikkhitā cāturitthiyo [caturitthiyo (sī. pī.)]; Kāme taṃ ramayissanti, kiṃ araññe karissasi.",
      "english": "",
      "sinhala": ""
    },
    {
      "number": 95,
      "pali": "‘‘Paṭirājūhi te kaññā, ānayissaṃ alaṅkatā; Tāsu putte janetvāna, atha pacchā pabbajissasi.",
      "english": "",
      "sinhala": ""
    },
    {
      "number": 96,
      "pali": "‘‘Yuvā ca daharo cāsi [cāpi (syā. ka.)], paṭhamuppattiko [paṭhamuppattito (sī. pī.)] susu; Rajjaṃ kārehi bhaddante, kiṃ araññe karissasi’’.",
      "english": "",
      "sinhala": ""
    },
    {
      "number": 97,
      "pali": "‘‘Yuvā care brahmacariyaṃ, brahmacārī yuvā siyā; Daharassa hi pabbajjā, etaṃ isīhi vaṇṇitaṃ.",
      "english": "",
      "sinhala": ""
    },
    {
      "number": 98,
      "pali": "‘‘Yuvā care brahmacariyaṃ, brahmacārī yuvā siyā; Brahmacariyaṃ carissāmi, nāhaṃ rajjena matthiko.",
      "english": "",
      "sinhala": ""
    },
    {
      "number": 99,
      "pali": "‘‘Passāmi vohaṃ daharaṃ, amma tāta vadantaraṃ [vadaṃ naraṃ (sī.)]; Kicchāladdhaṃ piyaṃ puttaṃ, appatvāva jaraṃ mataṃ.",
      "english": "",
      "sinhala": ""
    },
    {
      "number": 100,
      "pali": "‘‘Passāmi vohaṃ dahariṃ, kumāriṃ cārudassaniṃ; Navavaṃsakaḷīraṃva, paluggaṃ jīvitakkhayaṃ [jīvitakkhaye (sī. pī.)].",
      "english": "",
      "sinhala": ""
    },
    {
      "number": 101,
      "pali": "‘‘Daharāpi hi miyyanti, narā ca atha nāriyo; Tattha ko vissase poso, daharomhīti jīvite.",
      "english": "",
      "sinhala": ""
    },
    {
      "number": 102,
      "pali": "‘‘Yassa ratyā vivasāne, āyu appataraṃ siyā; Appodakeva macchānaṃ, kiṃ nu komārakaṃ [komārataṃ (ka.)] tahiṃ.",
      "english": "",
      "sinhala": ""
    },
    {
      "number": 103,
      "pali": "‘‘Niccamabbhāhato loko, niccañca parivārito; Amoghāsu vajantīsu, kiṃ maṃ rajjebhisiñcasi’’ [rajjena siñcasi (sī. pī.)].",
      "english": "",
      "sinhala": ""
    },
    {
      "number": 104,
      "pali": "‘‘Kena mabbhāhato loko, kena ca parivārito; Kāyo amoghā gacchanti, taṃ me akkhāhi pucchito’’.",
      "english": "",
      "sinhala": ""
    },
    {
      "number": 105,
      "pali": "‘‘Maccunābbhāhato loko, jarāya parivārito; Ratyo amoghā gacchanti, evaṃ jānāhi khattiya.",
      "english": "",
      "sinhala": ""
    },
    {
      "number": 106,
      "pali": "‘‘Yathāpi tante vitate [vitante (syā. ka.)], yaṃ yadevūpaviyyati [yaṃ yaṃ devūpaviyyati (sī. pī.)]; Appakaṃ hoti vetabbaṃ, evaṃ maccāna jīvitaṃ.",
      "english": "",
      "sinhala": ""
    },
    {
      "number": 107,
      "pali": "‘‘Yathā vārivaho pūro, gacchaṃ nupanivattati [na parivattati (syā.), nuparivattati (ka.)]; Evamāyu manussānaṃ, gacchaṃ nupanivattati.",
      "english": "",
      "sinhala": ""
    },
    {
      "number": 108,
      "pali": "‘‘Yathā vārivaho pūro, vahe rukkhepakūlaje; Evaṃ jarāmaraṇena, vuyhante sabbapāṇino’’.",
      "english": "",
      "sinhala": ""
    },
    {
      "number": 109,
      "pali": "‘‘Hatthānīkaṃ rathānīkaṃ, asse pattī ca vammino; Nivesanāni rammāni, ahaṃ putta dadāmi te.",
      "english": "",
      "sinhala": ""
    },
    {
      "number": 110,
      "pali": "‘‘Itthāgārampi te dammi, sabbālaṅkārabhūsitaṃ; Tā putta paṭipajjassu, tvaṃ no rājā bhavissasi.",
      "english": "",
      "sinhala": ""
    },
    {
      "number": 111,
      "pali": "‘‘Kusalā naccagītassa, sikkhitā cāturitthiyo; Kāme taṃ ramayissanti, kiṃ araññe karissasi.",
      "english": "",
      "sinhala": ""
    },
    {
      "number": 112,
      "pali": "‘‘Paṭirājūhi te kaññā, ānayissaṃ alaṅkatā; Tāsu putte janetvāna, atha pacchā pabbajissasi.",
      "english": "",
      "sinhala": ""
    },
    {
      "number": 113,
      "pali": "‘‘Yuvā ca daharo cāsi, paṭhamuppattiko susu; Rajjaṃ kārehi bhaddante, kiṃ araññe karissasi.",
      "english": "",
      "sinhala": ""
    },
    {
      "number": 114,
      "pali": "‘‘Koṭṭhāgārañca kosañca, vāhanāni balāni ca; Nivesanāni rammāni, ahaṃ putta dadāmi te.",
      "english": "",
      "sinhala": ""
    },
    {
      "number": 115,
      "pali": "‘‘Gomaṇḍalaparibyūḷho, dāsisaṅghapurakkhato; Rajjaṃ kārehi bhaddante, kiṃ araññe karissasi’’.",
      "english": "",
      "sinhala": ""
    },
    {
      "number": 116,
      "pali": "‘‘Kiṃ dhanena yaṃ khīyetha [kiṃ dhanena yaṃ jīyetha (sī.), kiṃ maṃ dhanena kīyetha (syā. ka.)], kiṃ bhariyāya marissati; Kiṃ yobbanena jiṇṇena [ciṇṇena (sī. pī.), vaṇṇena (ka.)], yaṃ jarāyābhibhuyyati [yaṃ jarā abhihessati (sī. pī.)].",
      "english": "",
      "sinhala": ""
    },
    {
      "number": 117,
      "pali": "‘‘Tattha kā nandi kā khiḍḍā, kā rati kā dhanesanā; Kiṃ me puttehi dārehi, rāja muttosmi bandhanā.",
      "english": "",
      "sinhala": ""
    },
    {
      "number": 118,
      "pali": "‘‘Yohaṃ [sohaṃ (sī. pī.)] evaṃ pajānāmi, maccu me nappamajjati; Antakenādhipannassa, kā ratī kā dhanesanā.",
      "english": "",
      "sinhala": ""
    },
    {
      "number": 119,
      "pali": "‘‘Phalānamiva pakkānaṃ, niccaṃ patanato bhayaṃ; Evaṃ jātāna maccānaṃ, niccaṃ maraṇato bhayaṃ.",
      "english": "",
      "sinhala": ""
    },
    {
      "number": 120,
      "pali": "‘‘Sāyameke na dissanti, pāto diṭṭhā bahū janā; Pāto eke na dissanti, sāyaṃ diṭṭhā bahū janā.",
      "english": "",
      "sinhala": ""
    },
    {
      "number": 121,
      "pali": "‘‘Ajjeva kiccaṃ ātappaṃ, ko jaññā maraṇaṃ suve; Na hi no saṅkaraṃ [saṅgaraṃ (sī. pī.) ma. ni. 3.272] tena, mahāsenena maccunā.",
      "english": "",
      "sinhala": ""
    },
    {
      "number": 122,
      "pali": "‘‘Corā dhanassa patthenti, rājamuttosmi bandhanā; Ehi rāja nivattassu, nāhaṃ rajjena matthiko’’ti. Mūgapakkhajātakaṃ paṭhamaṃ.",
      "english": "",
      "sinhala": ""
    },
    {
      "number": 123,
      "pali": "‘‘Koyaṃ majjhe samuddasmiṃ, apassaṃ tīramāyuhe; Kaṃ [kiṃ (syā. ka.)] tvaṃ atthavasaṃ ñatvā, evaṃ vāyamase bhusaṃ’’.",
      "english": "",
      "sinhala": "",
      "paliTitle": "Mahājanakajātakaṃ"
    },
    {
      "number": 124,
      "pali": "‘‘Nisamma vattaṃ lokassa, vāyāmassa ca devate; Tasmā majjhe samuddasmiṃ, apassaṃ tīramāyuhe’’.",
      "english": "",
      "sinhala": ""
    },
    {
      "number": 125,
      "pali": "‘‘Gambhīre appameyyasmiṃ, tīraṃ yassa na dissati; Mogho te purisavāyāmo, appatvāva marissasi’’.",
      "english": "",
      "sinhala": ""
    },
    {
      "number": 126,
      "pali": "‘‘Anaṇo ñātinaṃ hoti, devānaṃ pitunañca [pituno ca (sī. pī.)] so; Karaṃ purisakiccāni, na ca pacchānutappati’’.",
      "english": "",
      "sinhala": ""
    },
    {
      "number": 127,
      "pali": "‘‘Apāraṇeyyaṃ yaṃ kammaṃ, aphalaṃ kilamathuddayaṃ; Tattha ko vāyamenattho, maccu yassābhinippataṃ’’ [yassābhinipphataṃ (syā.)].",
      "english": "",
      "sinhala": ""
    },
    {
      "number": 128,
      "pali": "‘‘Apāraṇeyyamaccantaṃ, yo viditvāna devate; Na rakkhe attano pāṇaṃ, jaññā so yadi hāpaye.",
      "english": "",
      "sinhala": ""
    },
    {
      "number": 129,
      "pali": "‘‘Adhippāyaphalaṃ eke, asmiṃ lokasmi devate; Payojayanti kammāni, tāni ijjhanti vā na vā.",
      "english": "",
      "sinhala": ""
    },
    {
      "number": 130,
      "pali": "‘‘Sandiṭṭhikaṃ kammaphalaṃ, nanu passasi devate; Sannā aññe tarāmahaṃ, tañca passāmi santike.",
      "english": "",
      "sinhala": ""
    },
    {
      "number": 131,
      "pali": "‘‘So ahaṃ vāyamissāmi, yathāsatti yathābalaṃ; Gacchaṃ pāraṃ samuddassa, kassaṃ [kāsaṃ (sī. pī.)] purisakāriyaṃ’’.",
      "english": "",
      "sinhala": ""
    },
    {
      "number": 132,
      "pali": "‘‘Yo tvaṃ evaṃ gate oghe, appameyye mahaṇṇave; Dhammavāyāmasampanno, kammunā nāvasīdasi; So tvaṃ tattheva gacchāhi, yattha te nirato mano’’.",
      "english": "",
      "sinhala": ""
    },
    {
      "number": 133,
      "pali": "‘‘Āsīsetheva [āsiṃsetheva (sī. syā. pī.)] puriso, na nibbindeyya paṇḍito; Passāmi vohaṃ attānaṃ, yathā icchiṃ tathā ahu.",
      "english": "",
      "sinhala": ""
    },
    {
      "number": 134,
      "pali": "‘‘Āsīsetheva puriso, na nibbindeyya paṇḍito; Passāmi vohaṃ attānaṃ, udakā thalamubbhataṃ.",
      "english": "",
      "sinhala": ""
    },
    {
      "number": 135,
      "pali": "‘‘Vāyametheva puriso, na nibbindeyya paṇḍito; Passāmi vohaṃ attānaṃ, yathā icchiṃ tathā ahu.",
      "english": "",
      "sinhala": ""
    },
    {
      "number": 136,
      "pali": "‘‘Vāyametheva puriso, na nibbindeyya paṇḍito; Passāmi vohaṃ attānaṃ, udakā thalamubbhataṃ.",
      "english": "",
      "sinhala": ""
    },
    {
      "number": 137,
      "pali": "‘‘Dukkhūpanītopi naro sapañño, āsaṃ na chindeyya sukhāgamāya; Bahū hi phassā ahitā hitā ca, avitakkitā maccumupabbajanti [maccumuppajjanti (syā.)].",
      "english": "",
      "sinhala": ""
    },
    {
      "number": 138,
      "pali": "‘‘Acintitampi bhavati, cintitampi vinassati; Na hi cintāmayā bhogā, itthiyā purisassa vā’’.",
      "english": "",
      "sinhala": ""
    },
    {
      "number": 139,
      "pali": "‘‘Aporāṇaṃ [apurāṇaṃ (sī. pī.)] vata bho rājā, sabbabhummo disampati; Nājja nacce [na ca nacce (ka.)] nisāmeti, na gīte kurute mano.",
      "english": "",
      "sinhala": ""
    },
    {
      "number": 140,
      "pali": "‘‘Na mige [mage (ka.)] napi uyyāne, napi haṃse udikkhati; Mūgova tuṇhimāsīno, na atthamanusāsati’’.",
      "english": "",
      "sinhala": ""
    },
    {
      "number": 141,
      "pali": "‘‘Sukhakāmā rahosīlā, vadhabandhā upāratā [upārutā (syā. ka.)]; Kassa [kesaṃ (sī. pī.)] nu ajja ārāme, daharā vuddhā ca acchare.",
      "english": "",
      "sinhala": ""
    },
    {
      "number": 142,
      "pali": "‘‘Atikkantavanathā dhīrā, namo tesaṃ mahesinaṃ; Ye ussukamhi lokamhi, viharanti manussukā.",
      "english": "",
      "sinhala": ""
    },
    {
      "number": 143,
      "pali": "‘‘Te chetvā maccuno jālaṃ, tataṃ [tantaṃ (sī. syā. pī.), taṃ taṃ (ka.)] māyāvino daḷaṃ; Chinnālayattā [santālayantā (syā. ka.)] gacchanti, ko tesaṃ gatimāpaye’’ [nesaṃ gati pāpaye (ka.)].",
      "english": "",
      "sinhala": ""
    },
    {
      "number": 144,
      "pali": "‘‘Kadāhaṃ mithilaṃ [midhilaṃ (ka.)] phītaṃ, vibhattaṃ bhāgaso mitaṃ; Pahāya pabbajissāmi, taṃ kudāssu [kadāssu (sī. pī.), kadāsu (syā.)] bhavissati.",
      "english": "",
      "sinhala": ""
    },
    {
      "number": 145,
      "pali": "‘‘Kadāhaṃ mithilaṃ phītaṃ, visālaṃ sabbatopabhaṃ; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 146,
      "pali": "‘‘Kadāhaṃ mithilaṃ phītaṃ, bahupākāratoraṇaṃ; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 147,
      "pali": "‘‘Kadāhaṃ mithilaṃ phītaṃ, daḷhamaṭṭālakoṭṭhakaṃ; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 148,
      "pali": "‘‘Kadāhaṃ mithilaṃ phītaṃ, suvibhattaṃ mahāpathaṃ; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 149,
      "pali": "‘‘Kadāhaṃ mithilaṃ phītaṃ, suvibhattantarāpaṇaṃ; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 150,
      "pali": "‘‘Kadāhaṃ mithilaṃ phītaṃ, gavassarathapīḷitaṃ; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 151,
      "pali": "‘‘Kadāhaṃ mithilaṃ phītaṃ, ārāmavanamāliniṃ; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 152,
      "pali": "‘‘Kadāhaṃ mithilaṃ phītaṃ, uyyānavanamāliniṃ; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 153,
      "pali": "‘‘Kadāhaṃ mithilaṃ phītaṃ, pāsādavanamāliniṃ; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 154,
      "pali": "‘‘Kadāhaṃ mithilaṃ phītaṃ, tipuraṃ rājabandhuniṃ; Māpitaṃ somanassena, vedehena yasassinā; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 155,
      "pali": "‘‘Kadāhaṃ vedehe phīte, nicite dhammarakkhite; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 156,
      "pali": "‘‘Kadāhaṃ vedehe phīte, ajeyye dhammarakkhite; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 157,
      "pali": "‘‘Kadāhaṃ antepuraṃ [kadā antepuraṃ (sī. pī.)] rammaṃ, vibhattaṃ bhāgaso mitaṃ; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 158,
      "pali": "‘‘Kadāhaṃ antepuraṃ rammaṃ, sudhāmattikalepanaṃ; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 159,
      "pali": "‘‘Kadāhaṃ antepuraṃ rammaṃ, sucigandhaṃ manoramaṃ; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 160,
      "pali": "‘‘Kadāhaṃ kūṭāgāre ca, vibhatte bhāgaso mite; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 161,
      "pali": "‘‘Kadāhaṃ kūṭāgāre ca, sudhāmattikalepane; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 162,
      "pali": "‘‘Kadāhaṃ kūṭāgāre ca, sucigandhe manorame; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 163,
      "pali": "‘‘Kadāhaṃ kūṭāgāre ca, litte candanaphosite; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 164,
      "pali": "‘‘Kadāhaṃ soṇṇapallaṅke [suvaṇṇapallaṅke (sī. syā. pī.)], gonake cittasanthate; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 165,
      "pali": "[ayaṃ gāthā sī. pī. potthakesu na dissati] ‘‘Kadāhaṃ maṇipallaṅke, gonake cittasanthate; Pahāya pabbajissāmi, taṃ kudāssu bhavissati [ayaṃ gāthā sī. pī. potthakesu na dissati].",
      "english": "",
      "sinhala": ""
    },
    {
      "number": 166,
      "pali": "‘‘Kadāhaṃ kappāsakoseyyaṃ, khomakoṭumbarāni ca; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 167,
      "pali": "‘‘Kadāhaṃ pokkharaṇī rammā, cakkavākapakūjitā [cakkavākūpakūjitā (sī. pī.)]; Mandālakehi sañchannā, padumuppalakehi ca; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 168,
      "pali": "‘‘Kadāhaṃ hatthigumbe ca, sabbālaṅkārabhūsite; Suvaṇṇakacche mātaṅge, hemakappanavāsase.",
      "english": "",
      "sinhala": ""
    },
    {
      "number": 169,
      "pali": "‘‘Ārūḷhe gāmaṇīyehi, tomaraṅkusapāṇibhi; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 170,
      "pali": "‘‘Kadāhaṃ assagumbe ca, sabbālaṅkārabhūsite; Ājānīyeva jātiyā, sindhave sīghavāhane.",
      "english": "",
      "sinhala": ""
    },
    {
      "number": 171,
      "pali": "‘‘Ārūḷhe gāmaṇīyehi, illiyācāpadhāribhi; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 172,
      "pali": "‘‘Kadāhaṃ rathaseniyo, sannaddhe ussitaddhaje; Dīpe athopi veyyagghe, sabbālaṅkārabhūsite.",
      "english": "",
      "sinhala": ""
    },
    {
      "number": 173,
      "pali": "‘‘Ārūḷhe gāmaṇīyehi, cāpahatthehi vammibhi; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 174,
      "pali": "‘‘Kadāhaṃ sovaṇṇarathe, sannaddhe ussitaddhaje; Dīpe athopi veyyagghe, sabbālaṅkārabhūsite.",
      "english": "",
      "sinhala": ""
    },
    {
      "number": 175,
      "pali": "‘‘Ārūḷhe gāmaṇīyehi, cāpahatthehi vammibhi; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 176,
      "pali": "‘‘Kadāhaṃ sajjhurathe ca, sannaddhe ussitaddhaje; Dīpe athopi veyyagghe, sabbālaṅkārabhūsite.",
      "english": "",
      "sinhala": ""
    },
    {
      "number": 177,
      "pali": "‘‘Ārūḷhe gāmaṇīyehi, cāpahatthehi vammibhi; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 178,
      "pali": "‘‘Kadāhaṃ assarathe ca, sannaddhe ussitaddhaje; Dīpe athopi veyyagghe, sabbālaṅkārabhūsite.",
      "english": "",
      "sinhala": ""
    },
    {
      "number": 179,
      "pali": "‘‘Ārūḷhe gāmaṇīyehi, cāpahatthehi vammibhi; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 180,
      "pali": "‘‘Kadāhaṃ oṭṭharathe ca, sannaddhe ussitaddhaje; Dīpe athopi veyyagghe, sabbālaṅkārabhūsite.",
      "english": "",
      "sinhala": ""
    },
    {
      "number": 181,
      "pali": "‘‘Ārūḷhe gāmaṇīyehi, cāpahatthehi vammibhi; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 182,
      "pali": "‘‘Kadāhaṃ goṇarathe ca, sannaddhe ussitaddhaje; Dīpe athopi veyyagghe, sabbālaṅkārabhūsite.",
      "english": "",
      "sinhala": ""
    },
    {
      "number": 183,
      "pali": "‘‘Ārūḷhe gāmaṇīyehi, cāpahatthehi vammibhi; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 184,
      "pali": "‘‘Kadāhaṃ ajarathe ca, sannaddhe ussitaddhaje; Dīpe athopi veyyagghe, sabbālaṅkārabhūsite.",
      "english": "",
      "sinhala": ""
    },
    {
      "number": 185,
      "pali": "‘‘Ārūḷhe gāmaṇīyehi, cāpahatthehi vammibhi; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 186,
      "pali": "‘‘Kadāhaṃ meṇḍarathe ca, sannaddhe ussitaddhaje; Dīpe athopi veyyagghe, sabbālaṅkārabhūsite.",
      "english": "",
      "sinhala": ""
    },
    {
      "number": 187,
      "pali": "‘‘Ārūḷhe gāmaṇīyehi, cāpahatthehi vammibhi; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 188,
      "pali": "‘‘Kadāhaṃ migarathe ca, sannaddhe ussitaddhaje; Dīpe athopi veyyagghe, sabbālaṅkārabhūsite.",
      "english": "",
      "sinhala": ""
    },
    {
      "number": 189,
      "pali": "‘‘Ārūḷhe gāmaṇīyehi, cāpahatthehi vammibhi; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 190,
      "pali": "‘‘Kadāhaṃ hatthārohe ca, sabbālaṅkārabhūsite; Nīlavammadhare sūre, tomaraṅkusapāṇine [pāṇino (syā. ka.)]; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 191,
      "pali": "‘‘Kadāhaṃ assārohe ca, sabbālaṅkārabhūsite; Nīlavammadhare sūre, illiyācāpadhārine [dhārino (syā. ka.)]; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 192,
      "pali": "‘‘Kadāhaṃ rathārohe ca, sabbālaṅkārabhūsite; Nīlavammadhare sūre, cāpahatthe kalāpine [kalāpino (syā. ka.)]; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 193,
      "pali": "[ayaṃ gāthā sī. pī. potthakesu na dissati] ‘‘Kadāhaṃ dhanuggahe ca, sabbālaṅkārabhūsite; Nīlavammadhare sūre, cāpahatthe kalāpine; Pahāya pabbajissāmi, taṃ kudāssu bhavissati [ayaṃ gāthā sī. pī. potthakesu na dissati].",
      "english": "",
      "sinhala": ""
    },
    {
      "number": 194,
      "pali": "‘‘Kadāhaṃ rājaputte ca, sabbālaṅkārabhūsite; Citravammadhare sūre, kañcanāveḷadhārine; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 195,
      "pali": "‘‘Kadāhaṃ ariyagaṇe ca, vatavante [vatthavante (sī. syā. pī.)] alaṅkate; Haricandanalittaṅge, kāsikuttamadhārine; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 196,
      "pali": "[ayaṃ gāthā sī. pī. potthakesu na dissati] ‘‘Kadāhaṃ amaccagaṇe ca, sabbālaṅkārabhūsite; Pītavammadhare sūre, purato gacchamāline [gacchamālino (syā. ka.)]; Pahāya pabbajissāmi, taṃ kudāssu bhavissati [ayaṃ gāthā sī. pī. potthakesu na dissati].",
      "english": "",
      "sinhala": ""
    },
    {
      "number": 197,
      "pali": "‘‘Kadāhaṃ [kadā (sī. pī.)] sattasatā bhariyā, sabbālaṅkārabhūsitā; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 198,
      "pali": "‘‘Kadāhaṃ [kadā (sī. pī.)] sattasatā bhariyā, susaññā tanumajjhimā; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 199,
      "pali": "‘‘Kadāhaṃ [kadā (sī. pī.)] sattasatā bhariyā, assavā piyabhāṇinī; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 200,
      "pali": "‘‘Kadāhaṃ [kadā (sī. pī.)] satapalaṃ kaṃsaṃ, sovaṇṇaṃ satarājikaṃ; Pahāya pabbajissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 201,
      "pali": "‘‘Kadāssu maṃ hatthigumbā, sabbālaṅkārabhūsitā; Suvaṇṇakacchā mātaṅgā, hemakappanavāsasā.",
      "english": "",
      "sinhala": ""
    },
    {
      "number": 202,
      "pali": "‘‘Ārūḷhā gāmaṇīyehi, tomaraṅkusapāṇibhi; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 203,
      "pali": "‘‘Kadāssu maṃ assagumbā, sabbālaṅkārabhūsitā; Ājānīyāva jātiyā, sindhavā sīghavāhanā.",
      "english": "",
      "sinhala": ""
    },
    {
      "number": 204,
      "pali": "‘‘Ārūḷhā gāmaṇīyehi, illiyācāpadhāribhi; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 205,
      "pali": "‘‘Kadāssu maṃ rathasenī, sannaddhā ussitaddhajā; Dīpā athopi veyyagghā, sabbālaṅkārabhūsitā.",
      "english": "",
      "sinhala": ""
    },
    {
      "number": 206,
      "pali": "‘‘Ārūḷhā gāmaṇīyehi, cāpahatthehi vammibhi; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 207,
      "pali": "‘‘Kadāssu maṃ soṇṇarathā [sovaṇṇarathā (pī. ka.)], sannaddhā ussitaddhajā; Dīpā athopi veyyagghā, sabbālaṅkārabhūsitā.",
      "english": "",
      "sinhala": ""
    },
    {
      "number": 208,
      "pali": "‘‘Ārūḷhā gāmaṇīyehi, cāpahatthehi vammibhi; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 209,
      "pali": "‘‘Kadāssu maṃ sajjhurathā, sannaddhā ussitaddhajā; Dīpā athopi veyyagghā, sabbālaṅkārabhūsitā.",
      "english": "",
      "sinhala": ""
    },
    {
      "number": 210,
      "pali": "‘‘Ārūḷhā gāmaṇīyehi, cāpahatthehi vammibhi; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 211,
      "pali": "‘‘Kadāssu maṃ assarathā, sannaddhā ussitaddhajā; Dīpā athopi veyyagghā, sabbālaṅkārabhūsitā.",
      "english": "",
      "sinhala": ""
    },
    {
      "number": 212,
      "pali": "‘‘Ārūḷhā gāmaṇīyehi, cāpahatthehi vammibhi; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 213,
      "pali": "‘‘Kadāssu maṃ oṭṭharathā, sannaddhā ussitaddhajā; Dīpā athopi veyyagghā, sabbālaṅkārabhūsitā.",
      "english": "",
      "sinhala": ""
    },
    {
      "number": 214,
      "pali": "‘‘Ārūḷhā gāmaṇīyehi, cāpahatthehi vammibhi; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 215,
      "pali": "‘‘Kadāssu maṃ goṇarathā, sannaddhā ussitaddhajā; Dīpā athopi veyyagghā, sabbālaṅkārabhūsitā.",
      "english": "",
      "sinhala": ""
    },
    {
      "number": 216,
      "pali": "‘‘Ārūḷhā gāmaṇīyehi, cāpahatthehi vammibhi; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 217,
      "pali": "‘‘Kadāssu maṃ ajarathā, sannaddhā ussitaddhajā; Dīpā athopi veyyagghā, sabbālaṅkārabhūsitā.",
      "english": "",
      "sinhala": ""
    },
    {
      "number": 218,
      "pali": "‘‘Ārūḷhā gāmaṇīyehi, cāpahatthehi vammibhi; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 219,
      "pali": "‘‘Kadāssu maṃ meṇḍarathā, sannaddhā ussitaddhajā; Dīpā athopi veyyagghā, sabbālaṅkārabhūsitā.",
      "english": "",
      "sinhala": ""
    },
    {
      "number": 220,
      "pali": "‘‘Ārūḷhā gāmaṇīyehi, cāpahatthehi vammibhi; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 221,
      "pali": "‘‘Kadāssu maṃ migarathā, sannaddhā ussitaddhajā; Dīpā athopi veyyagghā, sabbālaṅkārabhūsitā.",
      "english": "",
      "sinhala": ""
    },
    {
      "number": 222,
      "pali": "‘‘Ārūḷhā gāmaṇīyehi, cāpahatthehi vammibhi; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 223,
      "pali": "‘‘Kadāssu maṃ hatthārohā, sabbālaṅkārabhūsitā; Nīlavammadharā sūrā, tomaraṅkusapāṇino; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 224,
      "pali": "‘‘Kadāssu maṃ assārohā, sabbālaṅkārabhūsitā; Nīlavammadharā sūrā, illiyācāpadhārino; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 225,
      "pali": "‘‘Kadāssu maṃ rathārohā, sabbālaṅkārabhūsitā; Nīlavammadharā sūrā, cāpahatthā kalāpino; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 226,
      "pali": "‘‘Kadāssu maṃ dhanuggahā, sabbālaṅkārabhūsitā; Nīlavammadharā sūrā, cāpahatthā kalāpino; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 227,
      "pali": "‘‘Kadāssu maṃ rājaputtā, sabbālaṅkārabhūsitā; Citravammadharā sūrā, kañcanāveḷadhārino; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 228,
      "pali": "‘‘Kadāssu maṃ ariyagaṇā, vatavantā alaṅkatā; Haricandanalittaṅgā, kāsikuttamadhārino; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 229,
      "pali": "‘‘Kadāssu maṃ amaccagaṇā, sabbālaṅkārabhūsitā; Pītavammadharā sūrā, purato gacchamālino [gacchamālinī (syā. ka.)]; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 230,
      "pali": "‘‘Kadāssu maṃ sattasatā bhariyā, sabbālaṅkārabhūsitā; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 231,
      "pali": "‘‘Kadāssu maṃ sattasatā bhariyā, susaññā tanumajjhimā; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 232,
      "pali": "‘‘Kadāssu maṃ sattasatā bhariyā, assavā piyabhāṇinī; Yantaṃ maṃ nānuyissanti, taṃ kudāssu bhavissati.",
      "english": "",
      "sinhala": ""
    },
    {
      "number": 233,
      "pali": "‘‘Kadāhaṃ pattaṃ gahetvāna, muṇḍo saṅghāṭipāruto; Piṇḍikāya carissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 234,
      "pali": "‘‘Kadāhaṃ paṃsukūlānaṃ, ujjhitānaṃ [ujjhiṭṭhānaṃ (ka.)] mahāpathe; Saṅghāṭiṃ dhārayissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 235,
      "pali": "‘‘Kadāhaṃ sattāhasammeghe [sattāhaṃ meghe (sī. syā.)], ovaṭṭho allacīvaro; Piṇḍikāya carissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 236,
      "pali": "‘‘Kadāhaṃ sabbattha gantvā [sabbahaṃ ṭhānaṃ (sī.), sabbaṇhaṃ gantvā (syā.), sabbāhaṃ ṭhānaṃ (pī.), sabbaṭṭhānaṃ (ka.)], rukkhā rukkhaṃ vanā vanaṃ; Anapekkho gamissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 237,
      "pali": "‘‘Kadāhaṃ giriduggesu, pahīnabhayabheravo; Adutiyo gamissāmi [viharissāmi (sī. pī.)], taṃ kudāssu bhavissati.",
      "english": "",
      "sinhala": ""
    },
    {
      "number": 238,
      "pali": "‘‘Kadāhaṃ vīṇaṃ varujjako [vīṇarujjako (syā.), vīṇaṃ virujjako (ka.)], sattatantiṃ manoramaṃ; Cittaṃ ujuṃ karissāmi, taṃ kudāssu bhavissati.",
      "english": "",
      "sinhala": ""
    },
    {
      "number": 239,
      "pali": "‘‘Kadāhaṃ rathakārova, parikantaṃ upāhanaṃ; Kāmasaññojane checchaṃ [chetvā (ka.)], ye dibbe ye ca mānuse’’.",
      "english": "",
      "sinhala": ""
    },
    {
      "number": 240,
      "pali": "‘‘Tā ca sattasatā bhariyā, sabbālaṅkārabhūsitā; Bāhā paggayha pakkanduṃ, kasmā no vijahissasi.",
      "english": "",
      "sinhala": ""
    },
    {
      "number": 241,
      "pali": "‘‘Tā ca sattasatā bhariyā, susaññā tanumajjhimā; Bāhā paggayha pakkanduṃ, kasmā no vijahissasi.",
      "english": "",
      "sinhala": ""
    },
    {
      "number": 242,
      "pali": "‘‘Tā ca sattasatā bhariyā, assavā piyabhāṇinī; Bāhā paggayha pakkanduṃ, kasmā no vijahissasi.",
      "english": "",
      "sinhala": ""
    },
    {
      "number": 243,
      "pali": "‘‘Tā ca sattasatā bhariyā, sabbālaṅkārabhūsitā; Hitvā sampaddavī [sampaddayī (sī.)] rājā, pabbajjāya purakkhato.",
      "english": "",
      "sinhala": ""
    },
    {
      "number": 244,
      "pali": "‘‘Tā ca sattasatā bhariyā, susaññā tanumajjhimā; Hitvā sampaddavī rājā, pabbajjāya purakkhato.",
      "english": "",
      "sinhala": ""
    },
    {
      "number": 245,
      "pali": "‘‘Tā ca sattasatā bhariyā, assavā piyabhāṇinī; Hitvā sampaddavī rājā, pabbajjāya purakkhato’’.",
      "english": "",
      "sinhala": ""
    },
    {
      "number": 246,
      "pali": "‘‘Hitvā satapalaṃ kaṃsaṃ, sovaṇṇaṃ satarājikaṃ; Aggahī mattikaṃ pattaṃ, taṃ dutiyābhisecanaṃ’’.",
      "english": "",
      "sinhala": ""
    },
    {
      "number": 247,
      "pali": "‘‘Bhesmā [vesmā (sī.), bhiṃsā (pī.), bhīsā (ka.)] aggisamā jālā, kosā ḍayhanti bhāgaso; Rajataṃ jātarūpañca, muttā veḷuriyā bahū.",
      "english": "",
      "sinhala": ""
    },
    {
      "number": 248,
      "pali": "‘‘Maṇayo saṅkhamuttā ca, vatthikaṃ haricandanaṃ; Ajinaṃ daṇḍabhaṇḍañca, lohaṃ kāḷāyasaṃ bahū; Ehi rāja nivattassu, mā tetaṃ vinasā dhanaṃ’’ [vinassā dhanaṃ (syā. ka.)].",
      "english": "",
      "sinhala": ""
    },
    {
      "number": 249,
      "pali": "‘‘Susukhaṃ vata jīvāma, yesaṃ no natthi kiñcanaṃ; Mithilāya dayhamānāya, na me kiñci adayhatha’’.",
      "english": "",
      "sinhala": ""
    },
    {
      "number": 250,
      "pali": "‘‘Aṭaviyo samuppannā, raṭṭhaṃ viddhaṃsayanti taṃ; Ehi rāja nivattassu, mā raṭṭhaṃ vinasā idaṃ’’.",
      "english": "",
      "sinhala": ""
    },
    {
      "number": 251,
      "pali": "‘‘Susukhaṃ vata jīvāma, yesaṃ no natthi kiñcanaṃ; Raṭṭhe vilumpamānamhi, na [mā (ka.)] me kiñci ahīratha.",
      "english": "",
      "sinhala": ""
    },
    {
      "number": 252,
      "pali": "‘‘Susukhaṃ vata jīvāma, yesaṃ no natthi kiñcanaṃ; Pītibhakkhā bhavissāma, devā ābhassarā yathā’’.",
      "english": "",
      "sinhala": ""
    },
    {
      "number": 253,
      "pali": "‘‘Kimheso mahato ghoso, kā nu gāmeva kīḷiyā [gāme kilīliyā (sī.)]; Samaṇa teva [samaṇaññeva (sī. pī.), samaṇatveva (syā.)] pucchāma, kattheso abhisaṭo jano’’.",
      "english": "",
      "sinhala": ""
    },
    {
      "number": 254,
      "pali": "‘‘Mamaṃ ohāya gacchantaṃ, ettheso abhisaṭo jano; Sīmātikkamanaṃ yantaṃ, munimonassa pattiyā; Missaṃ nandīhi gacchantaṃ, kiṃ jānamanupucchasi’’.",
      "english": "",
      "sinhala": ""
    },
    {
      "number": 255,
      "pali": "‘‘Māssu tiṇṇo amaññittha [amaññittho (sī. syā. pī.)], sarīraṃ dhārayaṃ imaṃ; Atīraṇeyya yamidaṃ [atīraṇeyyamidaṃ kammaṃ (sī. syā. pī.)], bahū hi paripanthayo’’.",
      "english": "",
      "sinhala": ""
    },
    {
      "number": 256,
      "pali": "‘‘Ko nu me paripanthassa, mamaṃ evaṃvihārino; Yo neva diṭṭhe nādiṭṭhe, kāmānamabhipatthaye’’.",
      "english": "",
      "sinhala": ""
    },
    {
      "number": 257,
      "pali": "‘‘Niddā tandī vijambhitā, aratī bhattasammado; Āvasanti sarīraṭṭhā, bahū hi paripanthayo’’.",
      "english": "",
      "sinhala": ""
    },
    {
      "number": 258,
      "pali": "‘‘Kalyāṇaṃ vata maṃ bhavaṃ, brāhmaṇa manusāsati [manusāsasi (sī.)]; Brāhmaṇa teva [brāhmaṇaññeva (sī.)] pucchāmi, ko nu tvamasi mārisa’’.",
      "english": "",
      "sinhala": ""
    },
    {
      "number": 259,
      "pali": "‘‘Nārado iti me nāmaṃ [nāmena (syā. ka.)], kassapo iti maṃ vidū; Bhoto sakāsamāgacchiṃ, sādhu sabbhi samāgamo.",
      "english": "",
      "sinhala": ""
    },
    {
      "number": 260,
      "pali": "‘‘Tassa te sabbo ānando, vihāro upavattatu; Yaṃ ūnaṃ [yadūnaṃ (sī. syā. pī.)] taṃ paripūrehi, khantiyā upasamena ca.",
      "english": "",
      "sinhala": ""
    },
    {
      "number": 261,
      "pali": "‘‘Pasāraya sannatañca, unnatañca pasāraya [pahāraya (syā. pī. ka.)]; Kammaṃ vijjañca dhammañca, sakkatvāna paribbaja’’.",
      "english": "",
      "sinhala": ""
    },
    {
      "number": 262,
      "pali": "‘‘Bahū hatthī ca asse ca, nagare janapadāni ca; Hitvā janaka pabbajito, kapāle [kapalle (sī. pī.)] ratimajjhagā.",
      "english": "",
      "sinhala": ""
    },
    {
      "number": 263,
      "pali": "‘‘Kacci nu te jānapadā, mittāmaccā ca ñātakā; Dubbhimakaṃsu janaka, kasmā te taṃ aruccatha’’.",
      "english": "",
      "sinhala": ""
    },
    {
      "number": 264,
      "pali": "‘‘Na migājina jātucche [jātucca (sī. pī.)], ahaṃ kañci kudācanaṃ; Adhammena jine ñātiṃ, na cāpi ñātayo mamaṃ.",
      "english": "",
      "sinhala": ""
    },
    {
      "number": 265,
      "pali": "‘‘Disvāna lokavattantaṃ, khajjantaṃ kaddamīkataṃ; Haññare bajjhare cettha, yattha sanno [satto (sī.)] puthujjano; Etāhaṃ upamaṃ katvā, bhikkhakosmi migājina’’.",
      "english": "",
      "sinhala": ""
    },
    {
      "number": 266,
      "pali": "‘‘Ko nu te bhagavā satthā, kassetaṃ vacanaṃ suci; Na hi kappaṃ vā vijjaṃ vā, paccakkhāya rathesabha; Samaṇaṃ āhu vattantaṃ, yathā dukkhassatikkamo’’.",
      "english": "",
      "sinhala": ""
    },
    {
      "number": 267,
      "pali": "‘‘Na migājina jātucche, ahaṃ kañci kudācanaṃ; Samaṇaṃ brāhmaṇaṃ vāpi, sakkatvā anupāvisiṃ’’.",
      "english": "",
      "sinhala": ""
    },
    {
      "number": 268,
      "pali": "‘‘Mahatā cānubhāvena, gacchanto siriyā jalaṃ; Gīyamānesu gītesu, vajjamānesu vaggusu.",
      "english": "",
      "sinhala": ""
    },
    {
      "number": 269,
      "pali": "‘‘Tūriyatāḷasaṅghuṭṭhe [turiyatāḷitasaṅghuṭṭhe (sī. pī.)], sammatālasamāhite; Sa migājina maddakkhiṃ, phaliṃ [phalaṃ (sī. pī. ka.)] ambaṃ tirocchadaṃ; Haññamānaṃ [tujjamānaṃ (sī.), tudamānaṃ (syā.), taddamānaṃ (pī.), hatamānaṃ (ka.)] manussehi, phalakāmehi jantubhi.",
      "english": "",
      "sinhala": ""
    },
    {
      "number": 270,
      "pali": "‘‘So khohaṃ taṃ siriṃ hitvā, orohitvā migājina; Mūlaṃ ambassupāgacchiṃ, phalino nipphalassa ca.",
      "english": "",
      "sinhala": ""
    },
    {
      "number": 271,
      "pali": "‘‘Phaliṃ [phalaṃ (sī. pī. ka.)] ambaṃ hataṃ disvā, viddhaṃstaṃ vinaḷīkataṃ; Athekaṃ [athetaṃ (sī. pī.)] itaraṃ ambaṃ, nīlobhāsaṃ manoramaṃ.",
      "english": "",
      "sinhala": ""
    },
    {
      "number": 272,
      "pali": "‘‘Evameva nūnamhepi [nūna amhe (sī. pī.)], issare bahukaṇṭake; Amittā no vadhissanti, yathā ambo phalī hato.",
      "english": "",
      "sinhala": ""
    },
    {
      "number": 273,
      "pali": "‘‘Ajinamhi haññate dīpi, nāgo dantehi haññate; Dhanamhi dhanino hanti, aniketamasanthavaṃ; Phalī ambo aphalo ca, te satthāro ubho mama’’.",
      "english": "",
      "sinhala": ""
    },
    {
      "number": 274,
      "pali": "‘‘Sabbo jano pabyādhito, rājā pabbajito iti; Hatthārohā anīkaṭṭhā, rathikā pattikārakā.",
      "english": "",
      "sinhala": ""
    },
    {
      "number": 275,
      "pali": "‘‘Assāsayitvā janataṃ, ṭhapayitvā paṭicchadaṃ; Puttaṃ rajje ṭhapetvāna, atha pacchā pabbajissasi’’.",
      "english": "",
      "sinhala": ""
    },
    {
      "number": 276,
      "pali": "‘‘Cattā mayā jānapadā, mittāmaccā ca ñātakā; Santi puttā videhānaṃ, dīghāvu raṭṭhavaḍḍhano; Te rajjaṃ kārayissanti, mithilāyaṃ pajāpati’’.",
      "english": "",
      "sinhala": ""
    },
    {
      "number": 277,
      "pali": "‘‘Ehi taṃ anusikkhāmi, yaṃ vākyaṃ mama ruccati; Rajjaṃ tuvaṃ kārayasi [kārayantī (sī. syā. pī.)], pāpaṃ duccaritaṃ bahuṃ; Kāyena vācā manasā, yena gacchasi [kañchisi (sī. pī.)] duggatiṃ.",
      "english": "",
      "sinhala": ""
    },
    {
      "number": 278,
      "pali": "‘‘Paradinnakena paraniṭṭhitena, piṇḍena yāpehi sa dhīradhammo’’.",
      "english": "",
      "sinhala": ""
    },
    {
      "number": 279,
      "pali": "‘‘Yopi catutthe bhattakāle na bhuñje, ajuṭṭhamārīva [ajaddhumārīva (sī.), ajjhuṭṭhamāriva (syā.), ajaddhumāriva (pī.) majjhimanikāye, aṅguttaranikāye ca passitabbaṃ] khudāya miyye; Na tveva piṇḍaṃ luḷitaṃ anariyaṃ, kulaputtarūpo sappuriso na seve; Tayidaṃ na sādhu tayidaṃ na suṭṭhu, sunakhucchiṭṭhakaṃ janaka bhuñjase tuvaṃ’’.",
      "english": "",
      "sinhala": ""
    },
    {
      "number": 280,
      "pali": "‘‘Na cāpi me sīvali so abhakkho, yaṃ hoti cattaṃ gihino sunassa vā; Ye keci bhogā idha dhammaladdhā, sabbo so bhakkho anavayoti [anavajjoti (sī. pī.)] vutto’’.",
      "english": "",
      "sinhala": ""
    },
    {
      "number": 281,
      "pali": "‘‘Kumārike upaseniye, niccaṃ niggaḷamaṇḍite; Kasmā te eko bhujo janati, eko te na janatī bhujo’’.",
      "english": "",
      "sinhala": ""
    },
    {
      "number": 282,
      "pali": "‘‘Imasmiṃ me samaṇa hatthe, paṭimukkā dunīvarā [dunīdhurā (sī. pī.)]; Saṅghātā [saṃghaṭṭā (syā. ka.)] jāyate saddo, dutiyasseva sā gati.",
      "english": "",
      "sinhala": ""
    },
    {
      "number": 283,
      "pali": "‘‘Imasmiṃ me samaṇa hatthe, paṭimukko ekanīvaro [ekanīdhuro (sī. pī.)]; So adutiyo na janati, munibhūtova tiṭṭhati.",
      "english": "",
      "sinhala": ""
    },
    {
      "number": 284,
      "pali": "‘‘Vivādappatto [vivādamatto (pī.)] dutiyo, keneko vivadissati; Tassa te saggakāmassa, ekattamuparocataṃ’’.",
      "english": "",
      "sinhala": ""
    },
    {
      "number": 285,
      "pali": "‘‘Suṇāsi sīvali kathā [gāthā (sī. syā. pī.)], kumāriyā paveditā; Pesiyā [pessiyā (sī. pī.)] maṃ garahittho, dutiyasseva sā gati.",
      "english": "",
      "sinhala": ""
    },
    {
      "number": 286,
      "pali": "‘‘Ayaṃ dvedhāpatho bhadde, anuciṇṇo pathāvihi; Tesaṃ tvaṃ ekaṃ gaṇhāhi, ahamekaṃ punāparaṃ.",
      "english": "",
      "sinhala": ""
    },
    {
      "number": 287,
      "pali": "‘‘Māvaca [neva (sī. pī.), mā ca (syā. ka.)] maṃ tvaṃ pati meti, nāhaṃ [māhaṃ (sī. pī.)] bhariyāti vā puna’’; ‘‘Imameva kathayantā, thūṇaṃ nagarupāgamuṃ.",
      "english": "",
      "sinhala": ""
    },
    {
      "number": 288,
      "pali": "‘‘Koṭṭhake usukārassa, bhattakāle upaṭṭhite; Tatrā ca so usukāro, (ekaṃ daṇḍaṃ ujuṃ kataṃ;) [( ) natthi bahūsu] Ekañca cakkhuṃ niggayha, jimhamekena pekkhati’’.",
      "english": "",
      "sinhala": ""
    },
    {
      "number": 289,
      "pali": "‘‘Evaṃ no sādhu passasi, usukāra suṇohi me; Yadekaṃ cakkhuṃ niggayha, jimhamekena pekkhasi’’.",
      "english": "",
      "sinhala": ""
    },
    {
      "number": 290,
      "pali": "‘‘Dvīhi samaṇa cakkhūhi, visālaṃ viya khāyati; Asampatvā paramaṃ [paraṃ (sī. pī.)] liṅgaṃ, nujubhāvāya kappati.",
      "english": "",
      "sinhala": ""
    },
    {
      "number": 291,
      "pali": "‘‘Ekañca cakkhuṃ niggayha, jimhamekena pekkhato; Sampatvā paramaṃ liṅgaṃ, ujubhāvāya kappati.",
      "english": "",
      "sinhala": ""
    },
    {
      "number": 292,
      "pali": "‘‘Vivādappatto [vivādamatto (pī.)] dutiyo, keneko vivadissati; Tassa te saggakāmassa, ekattamuparocataṃ’’.",
      "english": "",
      "sinhala": ""
    },
    {
      "number": 293,
      "pali": "‘‘Suṇāsi sīvali kathā [gāthā (sī. syā. pī.)], usukārena veditā; Pesiyā maṃ garahittho, dutiyasseva sā gati.",
      "english": "",
      "sinhala": ""
    },
    {
      "number": 294,
      "pali": "‘‘Ayaṃ dvedhāpatho bhadde, anuciṇṇo pathāvihi; Tesaṃ tvaṃ ekaṃ gaṇhāhi, ahamekaṃ punāparaṃ.",
      "english": "",
      "sinhala": ""
    },
    {
      "number": 295,
      "pali": "‘‘Māvaca maṃ tvaṃ pati meti, nāhaṃ bhariyāti vā puna’’; ‘‘Muñjāvesikā pavāḷhā, ekā vihara sīvalī’’ti. Mahājanakajātakaṃ dutiyaṃ.",
      "english": "",
      "sinhala": ""
    },
    {
      "number": 296,
      "pali": "‘‘Ko nu maṃ usunā vijjhi, pamattaṃ udahārakaṃ [hārikaṃ (syā.), hāriyaṃ (ka.)]; Khattiyo brāhmaṇo vesso, ko maṃ viddhā nilīyasi.",
      "english": "",
      "sinhala": "",
      "paliTitle": "Suvaṇṇasāmajātakaṃ"
    },
    {
      "number": 297,
      "pali": "‘‘Na me maṃsāni khajjāni, cammenattho na vijjati; Atha kena nu vaṇṇena, viddheyyaṃ maṃ amaññatha.",
      "english": "",
      "sinhala": ""
    },
    {
      "number": 298,
      "pali": "‘‘Ko vā tvaṃ kassa vā putto, kathaṃ jānemu taṃ mayaṃ; Puṭṭho me samma akkhāhi, kiṃ maṃ viddhā nilīyasi’’.",
      "english": "",
      "sinhala": ""
    },
    {
      "number": 299,
      "pali": "‘‘Rājāhamasmi kāsīnaṃ, pīḷiyakkhoti maṃ vidū; Lobhā raṭṭhaṃ pahitvāna, migamesaṃ carāmahaṃ.",
      "english": "",
      "sinhala": ""
    },
    {
      "number": 300,
      "pali": "‘‘Issatthe casmi kusalo, daḷhadhammoti vissuto; Nāgopi me na mucceyya, āgato usupātanaṃ.",
      "english": "",
      "sinhala": ""
    },
    {
      "number": 301,
      "pali": "‘‘Ko vā tvaṃ kassa vā putto [tvaṃ ca kassa vā puttosi (sī. pī.)], kathaṃ jānemu taṃ mayaṃ; Pituno attano cāpi, nāmagottaṃ pavedaya’’.",
      "english": "",
      "sinhala": ""
    },
    {
      "number": 302,
      "pali": "‘‘Nesādaputto bhaddante, sāmo iti maṃ ñātayo; Āmantayiṃsu jīvantaṃ, svajjevāhaṃ gato [svājjevaṅgato (syā.), svajjevaṅgate (ka.)] saye.",
      "english": "",
      "sinhala": ""
    },
    {
      "number": 303,
      "pali": "‘‘Viddhosmi puthusallena, savisena yathā migo; Sakamhi lohite rāja, passa semi paripluto.",
      "english": "",
      "sinhala": ""
    },
    {
      "number": 304,
      "pali": "‘‘Paṭivāmagataṃ [paṭidhamma gataṃ (sī. pī.)] sallaṃ, passa dhimhāmi [vihāmhi (sī. pī.)] lohitaṃ; Āturo tyānupucchāmi, kiṃ maṃ viddhā nilīyasi.",
      "english": "",
      "sinhala": ""
    },
    {
      "number": 305,
      "pali": "‘‘Ajinamhi haññate dīpi, nāgo dantehi haññate; Atha kena nu vaṇṇena, viddheyyaṃ maṃ amaññatha’’.",
      "english": "",
      "sinhala": ""
    },
    {
      "number": 306,
      "pali": "‘‘Migo upaṭṭhito āsi, āgato usupātanaṃ; Taṃ disvā ubbijī sāma, tena kodho mamāvisi’’.",
      "english": "",
      "sinhala": ""
    },
    {
      "number": 307,
      "pali": "‘‘Yato sarāmi attānaṃ, yato pattosmi viññutaṃ; Na maṃ migā uttasanti, araññe sāpadānipi.",
      "english": "",
      "sinhala": ""
    },
    {
      "number": 308,
      "pali": "‘‘Yato nidhiṃ parihariṃ, yato pattosmi yobbanaṃ; Na maṃ migā uttasanti, araññe sāpadānipi.",
      "english": "",
      "sinhala": ""
    },
    {
      "number": 309,
      "pali": "‘‘Bhīrū kimpurisā rāja, pabbate gandhamādane; Sammodamānā gacchāma, pabbatāni vanāni ca.",
      "english": "",
      "sinhala": ""
    },
    {
      "number": 310,
      "pali": "(‘‘Na maṃ migā uttasanti, araññe sāpadānipi;) [( ) natthi sī. syā. pī. potthakesu] Atha kena nu vaṇṇena, utrāsanti migā mamaṃ’’ [utrāse so migo mamaṃ (sī. pī.)].",
      "english": "",
      "sinhala": ""
    },
    {
      "number": 311,
      "pali": "‘‘Na taṃ tasa [na taddasā (sī. pī.)] migo sāma, kiṃ tāhaṃ alikaṃ bhaṇe; Kodhalobhābhibhūtāhaṃ, usuṃ te taṃ avassajiṃ [avissajiṃ (syā.)].",
      "english": "",
      "sinhala": ""
    },
    {
      "number": 312,
      "pali": "‘‘Kuto nu sāma āgamma, kassa vā pahito tuvaṃ; Udahāro nadiṃ gaccha, āgato migasammataṃ’’.",
      "english": "",
      "sinhala": ""
    },
    {
      "number": 313,
      "pali": "‘‘Andhā mātāpitā mayhaṃ, te bharāmi brahāvane; Tesāhaṃ udakāhāro, āgato migasammataṃ.",
      "english": "",
      "sinhala": ""
    },
    {
      "number": 314,
      "pali": "‘‘Atthi nesaṃ usāmattaṃ, atha sāhassa jīvitaṃ; Udakassa alābhena, maññe andhā marissare.",
      "english": "",
      "sinhala": ""
    },
    {
      "number": 315,
      "pali": "‘‘Na me idaṃ tathā dukkhaṃ, labbhā hi pumunā idaṃ; Yañca ammaṃ na passāmi, taṃ me dukkhataraṃ ito.",
      "english": "",
      "sinhala": ""
    },
    {
      "number": 316,
      "pali": "‘‘Na me idaṃ tathā dukkhaṃ, labbhā hi pumunā idaṃ; Yañca tātaṃ na passāmi, taṃ me dukkhataraṃ ito.",
      "english": "",
      "sinhala": ""
    },
    {
      "number": 317,
      "pali": "‘‘Sā nūna kapaṇā ammā, cirarattāya rucchati [ruccati (ka.)]; Aḍḍharatteva ratte vā, nadīva avasucchati [avasussati (syā.)].",
      "english": "",
      "sinhala": ""
    },
    {
      "number": 318,
      "pali": "‘‘So nūna kapaṇo tāto, cirarattāya rucchati [ruccati (ka.)]; Aḍḍharatteva ratte vā, nadīva avasucchati [avasussati (syā.)].",
      "english": "",
      "sinhala": ""
    },
    {
      "number": 319,
      "pali": "‘‘Uṭṭhānapādacariyāya [pāricariyāya (sī. pī.)], pādasambāhanassa ca; Sāma tāta vilapantā, hiṇḍissanti brahāvane.",
      "english": "",
      "sinhala": ""
    },
    {
      "number": 320,
      "pali": "‘‘Idampi dutiyaṃ sallaṃ, kampeti hadayaṃ mamaṃ; Yañca andhe na passāmi, maññe hissāmi [yañca hessāmi (sī. pī.), taṃ meṃ hissāmi (ka.)] jīvitaṃ’’.",
      "english": "",
      "sinhala": ""
    },
    {
      "number": 321,
      "pali": "‘‘Mā bāḷhaṃ paridevesi, sāma kalyāṇadassana; Ahaṃ kammakaro hutvā, bharissaṃ te brahāvane.",
      "english": "",
      "sinhala": ""
    },
    {
      "number": 322,
      "pali": "‘‘Issatthe casmi kusalo, daḷhadhammoti vissuto; Ahaṃ kammakaro hutvā, bharissaṃ te brahāvane.",
      "english": "",
      "sinhala": ""
    },
    {
      "number": 323,
      "pali": "‘‘Migānaṃ [magānaṃ (ka.)] vighāsamanvesaṃ, vanamūlaphalāni ca; Ahaṃ kammakaro hutvā, bharissaṃ te brahāvane.",
      "english": "",
      "sinhala": ""
    },
    {
      "number": 324,
      "pali": "‘‘Katamaṃ taṃ vanaṃ sāma, yattha mātāpitā tava; Ahaṃ te tathā bharissaṃ, yathā te abharī tuvaṃ’’.",
      "english": "",
      "sinhala": ""
    },
    {
      "number": 325,
      "pali": "‘‘Ayaṃ ekapadī rāja, yoyaṃ ussīsake mama; Ito gantvā aḍḍhakosaṃ, tattha nesaṃ agārakaṃ; Yattha mātāpitā mayhaṃ, te bharassu ito gato.",
      "english": "",
      "sinhala": ""
    },
    {
      "number": 326,
      "pali": "‘‘Namo te kāsirājatthu, namo te kāsivaḍḍhana; Andhā mātāpitā mayhaṃ, te bharassu brahāvane.",
      "english": "",
      "sinhala": ""
    },
    {
      "number": 327,
      "pali": "‘‘Añjaliṃ te paggaṇhāmi, kāsirāja namatthu te; Mātaraṃ pitaraṃ mayhaṃ, vutto vajjāsi vandanaṃ’’.",
      "english": "",
      "sinhala": ""
    },
    {
      "number": 328,
      "pali": "‘‘Idaṃ vatvāna so sāmo, yuvā kalyāṇadassano; Mucchito visavegena, visaññī samapajjatha.",
      "english": "",
      "sinhala": ""
    },
    {
      "number": 329,
      "pali": "‘‘Sa rājā paridevesi, bahuṃ kāruññasañhitaṃ; Ajarāmarohaṃ āsiṃ, ajjetaṃ ñāmi [ajjahaññāmi (ka.)] no pure; Sāmaṃ kālaṅkataṃ disvā, natthi maccussa nāgamo.",
      "english": "",
      "sinhala": ""
    },
    {
      "number": 330,
      "pali": "‘‘Yassu maṃ paṭimanteti, savisena samappito; Svajjevaṃ gate kāle, na kiñci mabhibhāsati.",
      "english": "",
      "sinhala": ""
    },
    {
      "number": 331,
      "pali": "‘‘Nirayaṃ nūna gacchāmi, ettha me natthi saṃsayo; Tadā hi pakataṃ pāpaṃ, cirarattāya kibbisaṃ.",
      "english": "",
      "sinhala": ""
    },
    {
      "number": 332,
      "pali": "‘‘Bhavanti tassa vattāro, gāme kibbisakārako; Araññe nimmanussamhi, ko maṃ vattumarahati.",
      "english": "",
      "sinhala": ""
    },
    {
      "number": 333,
      "pali": "‘‘Sārayanti hi kammāni, gāme saṃgaccha māṇavā; Araññe nimmanussamhi, ko nu maṃ sārayissati’’.",
      "english": "",
      "sinhala": ""
    },
    {
      "number": 334,
      "pali": "‘‘Sā devatā antarahitā, pabbate gandhamādane; Raññova anukampāya, imā gāthā abhāsatha.",
      "english": "",
      "sinhala": ""
    },
    {
      "number": 335,
      "pali": "‘‘Āguṃ kira mahārāja, akari [akarā (sī.)] kamma dukkaṭaṃ; Adūsakā pitāputtā, tayo ekūsunā hatā.",
      "english": "",
      "sinhala": ""
    },
    {
      "number": 336,
      "pali": "‘‘Ehi taṃ anusikkhāmi, yathā te sugatī siyā; Dhammenandhe vane posa, maññehaṃ sugatī tayā.",
      "english": "",
      "sinhala": ""
    },
    {
      "number": 337,
      "pali": "‘‘Sa rājā paridevitvā, bahuṃ kāruññasañhitaṃ; Udakakumbhamādāya, pakkāmi dakkhiṇāmukho.",
      "english": "",
      "sinhala": ""
    },
    {
      "number": 338,
      "pali": "‘‘Kassa nu eso padasaddo, manussasseva āgato; Neso sāmassa nigghoso, ko nu tvamasi mārisa.",
      "english": "",
      "sinhala": ""
    },
    {
      "number": 339,
      "pali": "‘‘Santañhi sāmo vajati, santaṃ pādāni neyati [uttahi (sī.)]; Neso sāmassa nigghoso, ko nu tvamasi mārisa’’.",
      "english": "",
      "sinhala": ""
    },
    {
      "number": 340,
      "pali": "‘‘Rājāhamasmi kāsīnaṃ, pīḷiyakkhoti maṃ vidū; Lobhā raṭṭhaṃ pahitvāna, migamesaṃ carāmahaṃ.",
      "english": "",
      "sinhala": ""
    },
    {
      "number": 341,
      "pali": "‘‘Issatthe casmi kusalo, daḷhadhammoti vissuto; Nāgopi me na mucceyya, āgato usupātanaṃ’’.",
      "english": "",
      "sinhala": ""
    },
    {
      "number": 342,
      "pali": "‘‘Svāgataṃ te mahārāja, atho te adurāgataṃ; Issarosi anuppatto, yaṃ idhatthi pavedaya.",
      "english": "",
      "sinhala": ""
    },
    {
      "number": 343,
      "pali": "‘‘Tindukāni piyālāni, madhuke kāsumāriyo; Phalāni khuddakappāni, bhuñja rāja varaṃ varaṃ.",
      "english": "",
      "sinhala": ""
    },
    {
      "number": 344,
      "pali": "‘‘Idampi pānīyaṃ sītaṃ, ābhataṃ girigabbharā; Tato piva mahārāja, sace tvaṃ abhikaṅkhasi’’.",
      "english": "",
      "sinhala": ""
    },
    {
      "number": 345,
      "pali": "‘‘Nālaṃ andhā vane daṭṭhuṃ, ko nu vo phalamāhari; Anandhassevayaṃ sammā, nivāpo mayha khāyati’’.",
      "english": "",
      "sinhala": ""
    },
    {
      "number": 346,
      "pali": "‘‘Daharo yuvā nātibrahā, sāmo kalyāṇadassano; Dīghassa kesā asitā, atho sūnagga [sonagga (ka.)] vellitā.",
      "english": "",
      "sinhala": ""
    },
    {
      "number": 347,
      "pali": "‘‘So have phalamāharitvā, ito ādāya [ādā (sī. pī.)] kamaṇḍaluṃ; Nadiṃ gato udahāro, maññe na dūramāgato’’.",
      "english": "",
      "sinhala": ""
    },
    {
      "number": 348,
      "pali": "‘‘Ahaṃ taṃ avadhiṃ sāmaṃ, yo tuyhaṃ paricārako; Yaṃ kumāraṃ pavedetha, sāmaṃ kalyāṇadassanaṃ.",
      "english": "",
      "sinhala": ""
    },
    {
      "number": 349,
      "pali": "‘‘Dīghassa kesā asitā, atho sūnaggavellitā; Tesu lohitalittesu, seti sāmo mayā hato’’.",
      "english": "",
      "sinhala": ""
    },
    {
      "number": 350,
      "pali": "‘‘Kena dukūlamantesi, hato sāmoti vādinā; Hato sāmoti sutvāna, hadayaṃ me pavedhati.",
      "english": "",
      "sinhala": ""
    },
    {
      "number": 351,
      "pali": "‘‘Assatthasseva taruṇaṃ, pavāḷaṃ māluteritaṃ; Hato sāmoti sutvāna, hadayaṃ me pavedhati’’.",
      "english": "",
      "sinhala": ""
    },
    {
      "number": 352,
      "pali": "‘‘Pārike kāsirājāyaṃ, so sāmaṃ migasammate; Kodhasā usunā vijjhi, tassa mā pāpamicchimhā’’.",
      "english": "",
      "sinhala": ""
    },
    {
      "number": 353,
      "pali": "‘‘Kicchā laddho piyo putto, yo andhe abharī vane; Taṃ ekaputtaṃ ghātimhi, kathaṃ cittaṃ na kopaye’’.",
      "english": "",
      "sinhala": ""
    },
    {
      "number": 354,
      "pali": "‘‘Kicchā laddho piyo putto, yo andhe abharī vane; Taṃ ekaputtaṃ ghātimhi, akkodhaṃ āhu paṇḍitā’’.",
      "english": "",
      "sinhala": ""
    },
    {
      "number": 355,
      "pali": "‘‘Mā bāḷhaṃ paridevetha, hato sāmoti vādinā; Ahaṃ kammakaro hutvā, bharissāmi brahāvane.",
      "english": "",
      "sinhala": ""
    },
    {
      "number": 356,
      "pali": "‘‘Issatthe casmi kusalo, daḷhadhammoti vissuto; Ahaṃ kammakaro hutvā, bharissāmi brahāvane.",
      "english": "",
      "sinhala": ""
    },
    {
      "number": 357,
      "pali": "‘‘Migānaṃ vighāsamanvesaṃ, vanamūlaphalāni ca; Ahaṃ kammakaro hutvā, bharissāmi brahāvane’’.",
      "english": "",
      "sinhala": ""
    },
    {
      "number": 358,
      "pali": "‘‘Nesa dhammo mahārāja, netaṃ amhesu kappati; Rājā tvamasi amhākaṃ, pāde vandāma te mayaṃ’’.",
      "english": "",
      "sinhala": ""
    },
    {
      "number": 359,
      "pali": "‘‘Dhammaṃ nesāda bhaṇatha, katā apacitī tayā; Pitā tvamasi [tvamahi (?)] amhākaṃ, mātā tvamasi pārike’’.",
      "english": "",
      "sinhala": ""
    },
    {
      "number": 360,
      "pali": "‘‘Namo te kāsirājatthu, namo te kāsivaḍḍhana; Añjaliṃ te paggaṇhāma, yāva sāmānupāpaya.",
      "english": "",
      "sinhala": ""
    },
    {
      "number": 361,
      "pali": "‘‘Tassa pāde samajjantā [pavaṭṭantā (pī.)], mukhañca bhujadassanaṃ; Saṃsumbhamānā attānaṃ, kālamāgamayāmase’’.",
      "english": "",
      "sinhala": ""
    },
    {
      "number": 362,
      "pali": "‘‘Brahā vāḷamigākiṇṇaṃ, ākāsantaṃva dissati; Yattha sāmo hato seti, candova patito chamā.",
      "english": "",
      "sinhala": ""
    },
    {
      "number": 363,
      "pali": "‘‘Brahā vāḷamigākiṇṇaṃ, ākāsantaṃva dissati; Yattha sāmo hato seti, sūriyova patito chamā.",
      "english": "",
      "sinhala": ""
    },
    {
      "number": 364,
      "pali": "‘‘Brahā vāḷamigākiṇṇaṃ, ākāsantaṃva dissati; Yattha sāmo hato seti, paṃsunā patikuntito [kuṇṭhito (sī. syā. pī.) evamuparipi].",
      "english": "",
      "sinhala": ""
    },
    {
      "number": 365,
      "pali": "‘‘Brahā vāḷamigākiṇṇaṃ, ākāsantaṃva dissati; Yattha sāmo hato seti, idheva vasathassame’’.",
      "english": "",
      "sinhala": ""
    },
    {
      "number": 366,
      "pali": "‘‘Yadi tattha sahassāni, satāni niyutāni [nahutāni (sī. syā. pī.)] ca; Nevamhākaṃ bhayaṃ koci, vane vāḷesu vijjati’’.",
      "english": "",
      "sinhala": ""
    },
    {
      "number": 367,
      "pali": "‘‘Tato andhānamādāya, kāsirājā brahāvane; Hatthe gahetvā pakkāmi, yattha sāmo hato ahu.",
      "english": "",
      "sinhala": ""
    },
    {
      "number": 368,
      "pali": "‘‘Disvāna patitaṃ sāmaṃ, puttakaṃ paṃsukunthitaṃ; Apaviddhaṃ brahāraññe, candaṃva patitaṃ chamā.",
      "english": "",
      "sinhala": ""
    },
    {
      "number": 369,
      "pali": "‘‘Disvāna patitaṃ sāmaṃ, puttakaṃ paṃsukunthitaṃ; Apaviddhaṃ brahāraññe, sūriyaṃva patitaṃ chamā.",
      "english": "",
      "sinhala": ""
    },
    {
      "number": 370,
      "pali": "‘‘Disvāna patitaṃ sāmaṃ, puttakaṃ paṃsukunthitaṃ; Apaviddhaṃ brahāraññe, kalūnaṃ [karuṇaṃ (sī. pī.)] paridevayuṃ.",
      "english": "",
      "sinhala": ""
    },
    {
      "number": 371,
      "pali": "‘‘Disvāna patitaṃ sāmaṃ, puttakaṃ paṃsukunthitaṃ; Bāhā paggayha pakkanduṃ, adhammo kira bho iti.",
      "english": "",
      "sinhala": ""
    },
    {
      "number": 372,
      "pali": "‘‘Bāḷhaṃ kho tvaṃ pamattosi, sāma kalyāṇadassana; Yo ajjevaṃ [svajjevaṃ (ka.) evamuparipi] gate kāle, na kiñci mabhibhāsasi.",
      "english": "",
      "sinhala": ""
    },
    {
      "number": 373,
      "pali": "‘‘Bāḷhaṃ kho tvaṃ padittosi, sāma kalyāṇadassana; Yo ajjevaṃ gate kāle, na kiñci mabhibhāsasi.",
      "english": "",
      "sinhala": ""
    },
    {
      "number": 374,
      "pali": "‘‘Bāḷhaṃ kho tvaṃ pakuddhosi, sāma kalyāṇadassana; Yo ajjevaṃ gate kāle, na kiñci mabhibhāsasi.",
      "english": "",
      "sinhala": ""
    },
    {
      "number": 375,
      "pali": "‘‘Bāḷhaṃ kho tvaṃ pasuttosi, sāma kalyāṇadassana; Yo ajjevaṃ gate kāle, na kiñci mabhibhāsasi.",
      "english": "",
      "sinhala": ""
    },
    {
      "number": 376,
      "pali": "‘‘Bāḷhaṃ kho tvaṃ vimanosi, sāma kalyāṇadassana; Yo ajjevaṃ gate kāle, na kiñci mabhibhāsasi.",
      "english": "",
      "sinhala": ""
    },
    {
      "number": 377,
      "pali": "‘‘Jaṭaṃ valinaṃ paṃsugataṃ [paṅkahataṃ (sī. pī.)], ko dāni saṇṭhapessati [saṇṭhapessati (sī. syā. pī.)]; Sāmo ayaṃ kālaṅkato, andhānaṃ paricārako.",
      "english": "",
      "sinhala": ""
    },
    {
      "number": 378,
      "pali": "‘‘Ko me sammajjamādāya [ce sammajjanādāya (sī.), no sammajjanādāya (syā.), me sammajjanādāya (pī.)], sammajjissati assamaṃ; Sāmo ayaṃ kālaṅkato, andhānaṃ paricārako.",
      "english": "",
      "sinhala": ""
    },
    {
      "number": 379,
      "pali": "‘‘Ko dāni nhāpayissati, sītenuṇhodakena ca; Sāmo ayaṃ kālaṅkato, andhānaṃ paricārako.",
      "english": "",
      "sinhala": ""
    },
    {
      "number": 380,
      "pali": "‘‘Ko dāni bhojayissati, vanamūlaphalāni ca; Sāmo ayaṃ kālaṅkato, andhānaṃ paricārako’’.",
      "english": "",
      "sinhala": ""
    },
    {
      "number": 381,
      "pali": "‘‘Disvāna patitaṃ sāmaṃ, puttakaṃ paṃsukunthitaṃ; Aṭṭitā puttasokena, mātā saccaṃ abhāsatha.",
      "english": "",
      "sinhala": ""
    },
    {
      "number": 382,
      "pali": "‘‘Yena saccenayaṃ sāmo, dhammacārī pure ahu; Etena saccavajjena, visaṃ sāmassa haññatu.",
      "english": "",
      "sinhala": ""
    },
    {
      "number": 383,
      "pali": "‘‘Yena saccenayaṃ sāmo, brahmacārī pure ahu; Etena saccavajjena, visaṃ sāmassa haññatu.",
      "english": "",
      "sinhala": ""
    },
    {
      "number": 384,
      "pali": "‘‘Yena saccenayaṃ sāmo, saccavādī pure ahu; Etena saccavajjena, visaṃ sāmassa haññatu.",
      "english": "",
      "sinhala": ""
    },
    {
      "number": 385,
      "pali": "‘‘Yena saccenayaṃ sāmo, mātāpettibharo [mātāpetibharo (syā.), mātāpittibharo (ka.)] ahu; Etena saccavajjena, visaṃ sāmassa haññatu.",
      "english": "",
      "sinhala": ""
    },
    {
      "number": 386,
      "pali": "‘‘Yena saccenayaṃ sāmo, kule jeṭṭhāpacāyiko; Etena saccavajjena, visaṃ sāmassa haññatu.",
      "english": "",
      "sinhala": ""
    },
    {
      "number": 387,
      "pali": "‘‘Yena saccenayaṃ sāmo, pāṇā piyataro mama; Etena saccavajjena, visaṃ sāmassa haññatu.",
      "english": "",
      "sinhala": ""
    },
    {
      "number": 388,
      "pali": "‘‘Yaṃ kiñcitthi kataṃ puññaṃ, mayhañceva pitucca te; Sabbena tena kusalena, visaṃ sāmassa haññatu’’.",
      "english": "",
      "sinhala": ""
    },
    {
      "number": 389,
      "pali": "‘‘Disvāna patitaṃ sāmaṃ, puttakaṃ paṃsukunthitaṃ; Aṭṭito puttasokena, pitā saccaṃ abhāsatha.",
      "english": "",
      "sinhala": ""
    },
    {
      "number": 390,
      "pali": "‘‘Yena saccenayaṃ sāmo, dhammacārī pure ahu; Etena saccavajjena, visaṃ sāmassa haññatu.",
      "english": "",
      "sinhala": ""
    },
    {
      "number": 391,
      "pali": "‘‘Yena saccenayaṃ sāmo, brahmacārī pure ahu; Etena saccavajjena, visaṃ sāmassa haññatu.",
      "english": "",
      "sinhala": ""
    },
    {
      "number": 392,
      "pali": "‘‘Yena saccenayaṃ sāmo, saccavādī pure ahu; Etena saccavajjena, visaṃ sāmassa haññatu.",
      "english": "",
      "sinhala": ""
    },
    {
      "number": 393,
      "pali": "‘‘Yena saccenayaṃ sāmo, mātāpettibharo ahu; Etena saccavajjena, visaṃ sāmassa haññatu.",
      "english": "",
      "sinhala": ""
    },
    {
      "number": 394,
      "pali": "‘‘Yena saccenayaṃ sāmo, kule jeṭṭhāpacāyiko; Etena saccavajjena, visaṃ sāmassa haññatu.",
      "english": "",
      "sinhala": ""
    },
    {
      "number": 395,
      "pali": "‘‘Yena saccenayaṃ sāmo, pāṇā piyataro mama; Etena saccavajjena, visaṃ sāmassa haññatu.",
      "english": "",
      "sinhala": ""
    },
    {
      "number": 396,
      "pali": "‘‘Yaṃ kiñcitthi [kiñcatthi (sī. pī.)] kataṃ puññaṃ, mayhañceva mātucca te; Sabbena tena kusalena, visaṃ sāmassa haññatu.",
      "english": "",
      "sinhala": ""
    },
    {
      "number": 397,
      "pali": "‘‘Sā devatā antarahitā, pabbate gandhamādane; Sāmassa anukampāya, imaṃ saccaṃ abhāsatha.",
      "english": "",
      "sinhala": ""
    },
    {
      "number": 398,
      "pali": "‘‘Pabbatyāhaṃ gandhamādane, cirarattanivāsinī [ciraṃ rattaṃ nivāsinī (syā.)]; Na me piyataro koci, añño sāmena [sāmā na (sī. pī.)] vijjati; Etena saccavajjena, visaṃ sāmassa haññatu.",
      "english": "",
      "sinhala": ""
    },
    {
      "number": 399,
      "pali": "‘‘Sabbe vanā gandhamayā, pabbate gandhamādane; Etena saccavajjena, visaṃ sāmassa haññatu’’.",
      "english": "",
      "sinhala": ""
    },
    {
      "number": 400,
      "pali": "Tesaṃ lālappamānānaṃ, bahuṃ kāruññasañhitaṃ; Khippaṃ sāmo samuṭṭhāsi, yuvā kalyāṇadassano.",
      "english": "",
      "sinhala": ""
    },
    {
      "number": 401,
      "pali": "‘‘Sāmohamasmi bhaddaṃ vo [bhaddante (ka.)], sotthināmhi samuṭṭhito; Mā bāḷhaṃ paridevetha, mañjunābhivadetha maṃ’’.",
      "english": "",
      "sinhala": ""
    },
    {
      "number": 402,
      "pali": "‘‘Svāgataṃ te mahārāja, atho te adurāgataṃ; Issarosi anuppatto, yaṃ idhatthi pavedaya.",
      "english": "",
      "sinhala": ""
    },
    {
      "number": 403,
      "pali": "‘‘Tindukāni piyālāni, madhuke kāsumāriyo; Phalāni khuddakappāni, bhuñja rāja varaṃ varaṃ.",
      "english": "",
      "sinhala": ""
    },
    {
      "number": 404,
      "pali": "‘‘Atthi me pāniyaṃ sītaṃ, ābhataṃ girigabbharā; Tato piva mahārāja, sace tvaṃ abhikaṅkhasi’’.",
      "english": "",
      "sinhala": ""
    },
    {
      "number": 405,
      "pali": "‘‘Sammuyhāmi pamuyhāmi, sabbā muyhanti me disā; Petaṃ taṃ sāmamaddakkhiṃ, ko nu tvaṃ sāma jīvasi’’.",
      "english": "",
      "sinhala": ""
    },
    {
      "number": 406,
      "pali": "‘‘Api jīvaṃ mahārāja, purisaṃ gāḷhavedanaṃ; Upanītamanasaṅkappaṃ, jīvantaṃ maññate mataṃ.",
      "english": "",
      "sinhala": ""
    },
    {
      "number": 407,
      "pali": "‘‘Api jīvaṃ mahārāja, purisaṃ gāḷhavedanaṃ; Taṃ nirodhagataṃ santaṃ, jīvantaṃ maññate mataṃ.",
      "english": "",
      "sinhala": ""
    },
    {
      "number": 408,
      "pali": "‘‘Yo mātaraṃ pitaraṃ vā, macco dhammena posati; Devāpi naṃ tikicchanti, mātāpettibharaṃ naraṃ.",
      "english": "",
      "sinhala": ""
    },
    {
      "number": 409,
      "pali": "‘‘Yo mātaraṃ pitaraṃ vā, macco dhammena posati; Idheva naṃ pasaṃsanti, pecca sagge pamodati’’.",
      "english": "",
      "sinhala": ""
    },
    {
      "number": 410,
      "pali": "‘‘Esa bhiyyo pamuyhāmi, sabbā muyhanti me disā; Saraṇaṃ taṃ sāma gacchāmi [saraṇaṃ sāma gacchāmi (syā. ka.)], tvañca me saraṇaṃ bhava’’.",
      "english": "",
      "sinhala": ""
    },
    {
      "number": 411,
      "pali": "‘‘Dhammaṃ cara mahārāja, mātāpitūsu khattiya; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 412,
      "pali": "‘‘Dhammaṃ cara mahārāja, puttadāresu khattiya; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 413,
      "pali": "‘‘Dhammaṃ cara mahārāja, mittāmaccesu khattiya; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 414,
      "pali": "‘‘Dhammaṃ cara mahārāja, vāhanesu balesu ca; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 415,
      "pali": "‘‘Dhammaṃ cara mahārāja, gāmesu nigamesu ca; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 416,
      "pali": "‘‘Dhammaṃ cara mahārāja, raṭṭhesu janapadesu ca; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 417,
      "pali": "‘‘Dhammaṃ cara mahārāja, samaṇabrāhmaṇesu ca; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 418,
      "pali": "‘‘Dhammaṃ cara mahārāja, migapakkhīsu khattiya; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 419,
      "pali": "‘‘Dhammaṃ cara mahārāja, dhammo ciṇṇo sukhāvaho; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 420,
      "pali": "‘‘Dhammaṃ cara mahārāja, saindā devā sabrahmakā; Suciṇṇena divaṃ pattā, mā dhammaṃ rāja pāmado’’ti. Suvaṇṇasāmajātakaṃ [sāmajātakaṃ (sī. pī.)] tatiyaṃ.",
      "english": "",
      "sinhala": ""
    },
    {
      "number": 421,
      "pali": "‘‘Accheraṃ vata lokasmiṃ, uppajjanti vicakkhaṇā; Yadā ahu nimirājā, paṇḍito kusalatthiko.",
      "english": "",
      "sinhala": "",
      "paliTitle": "Nimijātakaṃ"
    },
    {
      "number": 422,
      "pali": "‘‘Rājā sabbavidehānaṃ, adā dānaṃ arindamo; Tassa taṃ dadato dānaṃ, saṅkappo udapajjatha; Dānaṃ vā brahmacariyaṃ vā, katamaṃ su mahapphalaṃ.",
      "english": "",
      "sinhala": ""
    },
    {
      "number": 423,
      "pali": "Tassa saṅkappamaññāya, maghavā devakuñjaro; Sahassanetto pāturahu, vaṇṇena vihanaṃ [nihanaṃ (sī. pī.), vihataṃ (syā. ka.)] tamaṃ.",
      "english": "",
      "sinhala": ""
    },
    {
      "number": 424,
      "pali": "Salomahaṭṭho manujindo, vāsavaṃ avacā nimi; ‘‘Devatā nusi gandhabbo, adu sakko purindado.",
      "english": "",
      "sinhala": ""
    },
    {
      "number": 425,
      "pali": "‘‘Na ca me tādiso vaṇṇo, diṭṭho vā yadi vā suto; [natthi sī. pī. potthakesu] Ācikkha me tvaṃ bhaddante, kathaṃ jānemu taṃ mayaṃ’’ [natthi sī. pī. potthakesu].",
      "english": "",
      "sinhala": ""
    },
    {
      "number": 426,
      "pali": "Salomahaṭṭhaṃ ñatvāna, vāsavo avacā nimiṃ; ‘‘Sakkohamasmi devindo, āgatosmi tavantike; Alomahaṭṭho manujinda, puccha pañhaṃ yamicchasi’’.",
      "english": "",
      "sinhala": ""
    },
    {
      "number": 427,
      "pali": "So ca tena katokāso, vāsavaṃ avacā nimi; ‘‘Pucchāmi taṃ mahārāja [mahābāhu (sī. pī.), devarāja (ka.)], sabbabhūtānamissara; Dānaṃ vā brahmacariyaṃ vā, katamaṃ su mahapphalaṃ’’.",
      "english": "",
      "sinhala": ""
    },
    {
      "number": 428,
      "pali": "So puṭṭho naradevena, vāsavo avacā nimiṃ; ‘‘Vipākaṃ brahmacariyassa, jānaṃ akkhāsijānato.",
      "english": "",
      "sinhala": ""
    },
    {
      "number": 429,
      "pali": "‘‘Hīnena brahmacariyena, khattiye upapajjati; Majjhimena ca devattaṃ, uttamena visujjhati.",
      "english": "",
      "sinhala": ""
    },
    {
      "number": 430,
      "pali": "‘‘Na hete sulabhā kāyā, yācayogena kenaci; Ye kāye upapajjanti, anāgārā tapassino.",
      "english": "",
      "sinhala": ""
    },
    {
      "number": 431,
      "pali": "‘‘Dudīpo [dutipo (ka.)] sāgaro selo, mujakindo [mucalindo (sī. syā. pī.), mujakinto (ka.)] bhagīraso; Usindaro [usīnaro (sī. pī.)] kassapo ca [aṭṭhako ca (sī. pī.), atthako ca (syā.)], asako ca puthujjano.",
      "english": "",
      "sinhala": ""
    },
    {
      "number": 432,
      "pali": "‘‘Ete caññe ca rājāno, khattiyā brāhmaṇā bahū; Puthuyaññaṃ yajitvāna, petattaṃ [petaṃ te (sī. pī.)] nātivattisuṃ.",
      "english": "",
      "sinhala": ""
    },
    {
      "number": 433,
      "pali": "‘‘Atha yīme [addhā ime (sī. pī.), addhāyime (syā.)] avattiṃsu, anāgārā tapassino; Sattisayo yāmahanu, somayāmo [somayāgo (sī. syā. pī.)] manojavo.",
      "english": "",
      "sinhala": ""
    },
    {
      "number": 434,
      "pali": "‘‘Samuddo māgho bharato ca, isi kālapurakkhato [kālikarikkhiyo (sī. pī.)]; Aṅgīraso kassapo ca, kisavaccho akatti [akitti (sī. pī.), akanti (syā.)] ca.",
      "english": "",
      "sinhala": ""
    },
    {
      "number": 435,
      "pali": "‘‘Uttarena nadī sīdā, gambhīrā duratikkamā; Naḷaggivaṇṇā jotanti, sadā kañcanapabbatā.",
      "english": "",
      "sinhala": ""
    },
    {
      "number": 436,
      "pali": "‘‘Parūḷhakacchā tagarā, rūḷhakacchā vanā nagā; Tatrāsuṃ dasasahassā, porāṇā isayo pure.",
      "english": "",
      "sinhala": ""
    },
    {
      "number": 437,
      "pali": "‘‘Ahaṃ seṭṭhosmi dānena, saṃyamena damena ca; Anuttaraṃ vataṃ katvā, pakiracārī samāhite.",
      "english": "",
      "sinhala": ""
    },
    {
      "number": 438,
      "pali": "‘‘Jātimantaṃ ajaccañca, ahaṃ ujugataṃ naraṃ; Ativelaṃ namassissaṃ, kammabandhū hi māṇavā [mātiyā (sī. pī.)].",
      "english": "",
      "sinhala": ""
    },
    {
      "number": 439,
      "pali": "‘‘Sabbe vaṇṇā adhammaṭṭhā, patanti nirayaṃ adho; Sabbe vaṇṇā visujjhanti, caritvā dhammamuttamaṃ’’.",
      "english": "",
      "sinhala": ""
    },
    {
      "number": 440,
      "pali": "Idaṃ vatvāna maghavā, devarājā sujampati; Vedehamanusāsitvā, saggakāyaṃ apakkami.",
      "english": "",
      "sinhala": ""
    },
    {
      "number": 441,
      "pali": "‘‘Imaṃ bhonto nisāmetha, yāvantettha samāgatā; Dhammikānaṃ manussānaṃ, vaṇṇaṃ uccāvacaṃ bahuṃ.",
      "english": "",
      "sinhala": ""
    },
    {
      "number": 442,
      "pali": "‘‘Yathā ayaṃ nimirājā, paṇḍito kusalatthiko; Rājā sabbavidehānaṃ, adā dānaṃ arindamo.",
      "english": "",
      "sinhala": ""
    },
    {
      "number": 443,
      "pali": "‘‘Tassa taṃ dadato dānaṃ, saṅkappo udapajjatha; Dānaṃ vā brahmacariyaṃ vā, katamaṃ su mahapphalaṃ’’.",
      "english": "",
      "sinhala": ""
    },
    {
      "number": 444,
      "pali": "Abbhuto vata lokasmiṃ, uppajji lomahaṃsano; Dibbo ratho pāturahu, vedehassa yasassino.",
      "english": "",
      "sinhala": ""
    },
    {
      "number": 445,
      "pali": "Devaputto mahiddhiko, mātali devasārathi; Nimantayittha rājānaṃ, vedehaṃ mithilaggahaṃ.",
      "english": "",
      "sinhala": ""
    },
    {
      "number": 446,
      "pali": "‘‘Ehimaṃ rathamāruyha, rājaseṭṭha disampati; Devā dassanakāmā te, tāvatiṃsā saindakā; Saramānā hi te devā, sudhammāyaṃ samacchare’’.",
      "english": "",
      "sinhala": ""
    },
    {
      "number": 447,
      "pali": "Tato rājā taramāno, vedeho mithilaggaho; Āsanā vuṭṭhahitvāna, pamukho rathamāruhi.",
      "english": "",
      "sinhala": ""
    },
    {
      "number": 448,
      "pali": "Abhirūḷhaṃ rathaṃ dibbaṃ, mātali etadabravi; ‘‘Kena taṃ nemi maggena, rājaseṭṭha disampati; Yena vā pāpakammantā, puññakammā ca ye narā’’.",
      "english": "",
      "sinhala": ""
    },
    {
      "number": 449,
      "pali": "‘‘Ubhayeneva maṃ nehi, mātali devasārathi; Yena vā pāpakammantā, puññakammā ca ye narā’’.",
      "english": "",
      "sinhala": ""
    },
    {
      "number": 450,
      "pali": "‘‘Kena taṃ paṭhamaṃ nemi, rājaseṭṭha disampati; Yena vā pāpakammantā, puññakammā ca ye narā’’.",
      "english": "",
      "sinhala": ""
    },
    {
      "number": 451,
      "pali": "‘‘Niraye [niriyaṃ (syā. ka.)] tāva passāmi, āvāse [āvāsaṃ (syā. ka.)] pāpakamminaṃ; Ṭhānāni luddakammānaṃ, dussīlānañca yā gati’’.",
      "english": "",
      "sinhala": ""
    },
    {
      "number": 452,
      "pali": "Dassesi mātali rañño, duggaṃ vetaraṇiṃ nadiṃ; Kuthitaṃ khārasaṃyuttaṃ, tattaṃ aggisikhūpamaṃ [aggisamodakaṃ (ka.)].",
      "english": "",
      "sinhala": ""
    },
    {
      "number": 453,
      "pali": "Nimī have mātalimajjhabhāsatha [mātalimajjhabhāsi (syā.)], disvā janaṃ patamānaṃ vidugge; ‘‘Bhayañhi maṃ vindati sūta disvā, pucchāmi taṃ mātali devasārathi; Ime nu maccā kimakaṃsu pāpaṃ, yeme janā vetaraṇiṃ patanti’’.",
      "english": "",
      "sinhala": ""
    },
    {
      "number": 454,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 455,
      "pali": "‘‘Ye dubbale balavantā jīvaloke, hiṃsanti rosanti supāpadhammā; Te luddakammā pasavetva pāpaṃ, teme janā vetaraṇiṃ patanti’’.",
      "english": "",
      "sinhala": ""
    },
    {
      "number": 456,
      "pali": "‘‘Sāmā ca soṇā sabalā ca gijjhā, kākolasaṅghā adanti [adenti (sī. syā. pī.) evamuparipi] bheravā; Bhayañhi maṃ vindati sūta disvā, pucchāmi taṃ mātali devasārathi; Ime nu maccā kimakaṃsu pāpaṃ, yeme jane kākolasaṅghā adanti’’.",
      "english": "",
      "sinhala": ""
    },
    {
      "number": 457,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 458,
      "pali": "‘‘Ye kecime maccharino kadariyā, paribhāsakā samaṇabrāhmaṇānaṃ; Hiṃsanti rosanti supāpadhammā, te luddakammā pasavetva pāpaṃ; Teme jane kākolasaṅghā adanti’’.",
      "english": "",
      "sinhala": ""
    },
    {
      "number": 459,
      "pali": "‘‘Sajotibhūtā pathaviṃ kamanti, tattehi khandhehi ca pothayanti; Bhayañhi maṃ vindati sūta disvā, pucchāmi taṃ mātali devasārathi; Ime nu maccā kimakaṃsu pāpaṃ, yeme janā khandhahatā sayanti’’.",
      "english": "",
      "sinhala": ""
    },
    {
      "number": 460,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 461,
      "pali": "‘‘Ye jīvalokasmi supāpadhammino, narañca nāriñca apāpadhammaṃ; Hiṃsanti rosanti supāpadhammā [supāpadhammino (ka.)], te luddakammā pasavetva pāpaṃ; Teme janā khandhahatā sayanti’’.",
      "english": "",
      "sinhala": ""
    },
    {
      "number": 462,
      "pali": "‘‘Aṅgārakāsuṃ apare phuṇanti [thunanti (sī. syā.), phunanti (pī.)], narā rudantā paridaḍḍhagattā; Bhayañhi maṃ vidanti sūta disvā, pucchāmi taṃ mātali devasārathi; Ime nu maccā kimakaṃsu pāpaṃ, yeme janā aṅgārakāsuṃ phuṇanti’’.",
      "english": "",
      "sinhala": ""
    },
    {
      "number": 463,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 464,
      "pali": "‘‘Ye keci pūgāya dhanassa [pūgāyatanassa (sī. pī.)] hetu, sakkhiṃ karitvā iṇaṃ jāpayanti; Te jāpayitvā janataṃ janinda, te luddakammā pasavetva pāpaṃ; Teme janā aṅgārakāsuṃ phuṇanti’’.",
      "english": "",
      "sinhala": ""
    },
    {
      "number": 465,
      "pali": "‘‘Sajotibhūtā jalitā padittā, padissati mahatī lohakumbhī; Bhayañhi maṃ vindati sūta disvā, pucchāmi taṃ mātali devasārathi; Ime nu maccā kimakaṃsu pāpaṃ, yeme janā avaṃsirā lohakumbhiṃ patanti’’.",
      "english": "",
      "sinhala": ""
    },
    {
      "number": 466,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 467,
      "pali": "‘‘Ye sīlavantaṃ [sīlavaṃ (pī.)] samaṇaṃ brāhmaṇaṃ vā, hiṃsanti rosanti supāpadhammā; Te luddakammā pasavetva pāpaṃ, teme janā avaṃsirā lohakumbhiṃ patanti’’.",
      "english": "",
      "sinhala": ""
    },
    {
      "number": 468,
      "pali": "‘‘Luñcanti gīvaṃ atha veṭhayitvā [aviveṭhayitvā (ka.)], uṇhodakasmiṃ pakiledayitvā [pakiledayitvā (sī. pī.)]; Bhayañhi maṃ vindati sūta disvā, pucchāmi taṃ mātali devasārathi; Ime nu maccā kimakaṃsu pāpaṃ, yeme janā luttasirā sayanti’’.",
      "english": "",
      "sinhala": ""
    },
    {
      "number": 469,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 470,
      "pali": "‘‘Ye jīvalokasmi supāpadhammino, pakkhī gahetvāna viheṭhayanti te; Viheṭhayitvā sakuṇaṃ janinda, te luddakāmā pasavetva pāpaṃ; Teme janā luttasirā sayanti.",
      "english": "",
      "sinhala": ""
    },
    {
      "number": 471,
      "pali": "‘‘Pahūtatoyā anigādhakūlā [anikhātakūlā (sī. syā. pī.)], nadī ayaṃ sandati suppatitthā; Ghammābhitattā manujā pivanti, pītañca [pivataṃ ca (sī. syā. pī. ka.)] tesaṃ bhusa hoti pāni.",
      "english": "",
      "sinhala": ""
    },
    {
      "number": 472,
      "pali": "‘‘Bhayañhi maṃ vindati sūta disvā, pucchāmi taṃ mātali devasārathi; Ime nu maccā kimakaṃsu pāpaṃ, pītañca tesaṃ bhusa hoti pāni’’.",
      "english": "",
      "sinhala": ""
    },
    {
      "number": 473,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 474,
      "pali": "‘‘Ye suddhadhaññaṃ palāsena missaṃ, asuddhakammā kayino dadanti; Ghammābhitattāna pipāsitānaṃ, pītañca tesaṃ bhusa hoti pāni’’.",
      "english": "",
      "sinhala": ""
    },
    {
      "number": 475,
      "pali": "‘‘Usūhi sattīhi ca tomarehi, dubhayāni passāni tudanti kandataṃ; Bhayañhi maṃ vindati sūta disvā, pucchāmi taṃ mātali devasārathi; Ime nu maccā kimakaṃsu pāpaṃ, yeme janā sattihatā sayanti’’.",
      "english": "",
      "sinhala": ""
    },
    {
      "number": 476,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 477,
      "pali": "‘‘Ye jīvalokasmi asādhukammino, adinnamādāya karonti jīvikaṃ; Dhaññaṃ dhanaṃ rajataṃ jātarūpaṃ, ajeḷakañcāpi pasuṃ mahiṃsaṃ [mahīsaṃ (sī. pī.)]; Te luddakammā pasavetva pāpaṃ, teme janā sattihatā sayanti’’.",
      "english": "",
      "sinhala": ""
    },
    {
      "number": 478,
      "pali": "‘‘Gīvāya baddhā kissa ime puneke, aññe vikantā [vikattā (sī. pī.)] bilakatā sayanti [puneke (sī. pī.)]; Bhayañhi maṃ vindati sūta disvā, pucchāmi taṃ mātali devasārathi; Ime nu maccā kimakaṃsu pāpaṃ, yeme janā bilakatā sayanti’’.",
      "english": "",
      "sinhala": ""
    },
    {
      "number": 479,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 480,
      "pali": "‘‘Orabbhikā sūkarikā ca macchikā, pasuṃ mahiṃsañca ajeḷakañca; Hantvāna sūnesu pasārayiṃsu, te luddakammā pasavetva pāpaṃ; Teme janā bilakatā sayanti.",
      "english": "",
      "sinhala": ""
    },
    {
      "number": 481,
      "pali": "‘‘Rahado ayaṃ muttakarīsapūro, duggandharūpo asuci pūti vāti; Khudāparetā manujā adanti, bhayañhi maṃ vindati sūta disvā; Pucchāmi taṃ mātali devasārathi, ime nu maccā kimakaṃsu pāpaṃ; Yeme janā muttakarīsabhakkhā’’.",
      "english": "",
      "sinhala": ""
    },
    {
      "number": 482,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 483,
      "pali": "‘‘Ye kecime kāraṇikā virosakā, paresaṃ hiṃsāya sadā niviṭṭhā; Te luddakammā pasavetva pāpaṃ, mittadduno mīḷhamadanti bālā.",
      "english": "",
      "sinhala": ""
    },
    {
      "number": 484,
      "pali": "‘‘Rahado ayaṃ lohitapubbapūro, duggandharūpo asuci pūti vāti; Ghammābhitattā manujā pivanti, bhayañhi maṃ vindati sūta disvā; Pucchāmi taṃ mātali devasārathi, ime nu maccā kimakaṃsu pāpaṃ; Yeme janā lohitapubbabhakkhā’’.",
      "english": "",
      "sinhala": ""
    },
    {
      "number": 485,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 486,
      "pali": "‘‘Ye mātaraṃ vā pitaraṃ vā jīvaloke [pitaraṃ va jīvaloke (sī.), pitaraṃ va loke (pī.)], pārājikā arahante hananti; Te luddakammā pasavetva pāpaṃ, teme janā lohitapubbabhakkhā’’.",
      "english": "",
      "sinhala": ""
    },
    {
      "number": 487,
      "pali": "‘‘Jivhañca passa baḷisena viddhaṃ, vihataṃ yathā saṅkusatena cammaṃ; Phandanti macchāva thalamhi khittā, muñcanti kheḷaṃ rudamānā kimete.",
      "english": "",
      "sinhala": ""
    },
    {
      "number": 488,
      "pali": "‘‘Bhayañhi maṃ vindati sūta disvā, pucchāmi taṃ mātali devasārathi; Ime nu maccā kimakaṃsu pāpaṃ, yeme janā vaṅkaghastā sayanti’’.",
      "english": "",
      "sinhala": ""
    },
    {
      "number": 489,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 490,
      "pali": "‘‘Ye keci sandhānagatā [santhānagatā (sī. pī.), saṇṭhānagatā (syā.)] manussā, agghena agghaṃ kayaṃ hāpayanti; Kuṭena kuṭaṃ dhanalobhahetu, channaṃ yathā vāricaraṃ vadhāya.",
      "english": "",
      "sinhala": ""
    },
    {
      "number": 491,
      "pali": "‘‘Na hi kūṭakārissa bhavanti tāṇā, sakehi kammehi purakkhatassa; Te luddakammā pasavetva pāpaṃ, teme janā vaṅkaghastā sayanti’’.",
      "english": "",
      "sinhala": ""
    },
    {
      "number": 492,
      "pali": "‘‘Nārī imā samparibhinnagattā, paggayha kandanti bhuje dujaccā; Sammakkhitā [samakkhitā (syā.), samakkhikā (ka.)] lohitapubbalittā, gāvo yathā āghātane vikantā; Tā bhūmibhāgasmiṃ sadā nikhātā, khandhātivattanti sajotibhūtā.",
      "english": "",
      "sinhala": ""
    },
    {
      "number": 493,
      "pali": "‘‘Bhayañhi maṃ vindati sūta disvā, pucchāmi taṃ mātali devasārathi; Imā nu nāriyo kimakaṃsu pāpaṃ, yā bhūmibhāgasmiṃ sadā nikhātā; Khandhātivattanti sajotibhūtā’’.",
      "english": "",
      "sinhala": ""
    },
    {
      "number": 494,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 495,
      "pali": "‘‘Kolitthiyāyo [koliniyāyo (sī. pī.)] idha jīvaloke, asuddhakammā asataṃ acāruṃ; Tā dittarūpā [dhuttarūpā (ka.)] pati vippahāya, aññaṃ acāruṃ ratikhiḍḍahetu; Tā jīvalokasmiṃ ramāpayitvā, khandhātivattanti sajotibhūtā.",
      "english": "",
      "sinhala": ""
    },
    {
      "number": 496,
      "pali": "‘‘Pāde gahetvā kissa ime puneke, avaṃsirā narake pātayanti; Bhayañhi maṃ vindati sūta disvā, pucchāmi taṃ mātali devasārathi; Ime nu maccā kimakaṃsu pāpaṃ, yeme janā avaṃsirā narake pātayanti’’.",
      "english": "",
      "sinhala": ""
    },
    {
      "number": 497,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 498,
      "pali": "‘‘Ye jīvalokasmi asādhukammino, parassa dārāni atikkamanti; Te tādisā uttamabhaṇḍathenā, teme janā avaṃsirā narake pātayanti.",
      "english": "",
      "sinhala": ""
    },
    {
      "number": 499,
      "pali": "‘‘Te vassapūgāni bahūni tattha, nirayesu dukkhaṃ vedanaṃ vedayanti; Na hi pāpakārissa [kūṭakārissa (ka.)] bhavanti tāṇā, sakehi kammehi purakkhatassa; Te luddakammā pasavetva pāpaṃ, teme janā avaṃsirā narake pātayanti’’.",
      "english": "",
      "sinhala": ""
    },
    {
      "number": 500,
      "pali": "‘‘Uccāvacāme vividhā upakkamā, nirayesu dissanti sughorarūpā; Bhayañhi maṃ vindati sūta disvā, pucchāmi taṃ mātali devasārathi; Ime nu maccā kimakaṃsu pāpaṃ, yeme janā adhimattā dukkhā tibbā; Kharā kaṭukā vedanā vedayanti’’.",
      "english": "",
      "sinhala": ""
    },
    {
      "number": 501,
      "pali": "Tassa puṭṭho viyākāsi, mātali devasārathi; Vipākaṃ pāpakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 502,
      "pali": "‘‘Ye jīvalokasmi supāpadiṭṭhino, vissāsakammāni karonti mohā; Parañca diṭṭhīsu samādapenti, te pāpadiṭṭhiṃ [pāpadiṭṭhī (sī. syā.), pāpadiṭṭhīsu (pī.)] pasavetva pāpaṃ; Teme janā adhimattā dukkhā tibbā, kharā kaṭukā vedanā vedayanti.",
      "english": "",
      "sinhala": ""
    },
    {
      "number": 503,
      "pali": "‘‘Viditā te mahārāja, āvāsā pāpakamminaṃ; Ṭhānāni luddakammānaṃ, dussīlānañca yā gati; Uyyāhi dāni rājīsi, devarājassa santike’’.",
      "english": "",
      "sinhala": ""
    },
    {
      "number": 504,
      "pali": "‘‘Pañcathūpaṃ dissatidaṃ vimānaṃ, mālāpiḷandhā sayanassa majjhe; Tatthacchati nārī mahānubhāvā, uccāvacaṃ iddhi vikubbamānā.",
      "english": "",
      "sinhala": ""
    },
    {
      "number": 505,
      "pali": "‘‘Vittī hi maṃ vindati sūta disvā, pucchāmi taṃ mātali devasārathi; Ayaṃ nu nārī kimakāsi sādhuṃ, yā modati saggapattā vimāne’’.",
      "english": "",
      "sinhala": ""
    },
    {
      "number": 506,
      "pali": "Tassa puṭṭho viyākāsi, mātali devasārathi; Vipākaṃ puññakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 507,
      "pali": "‘‘Yadi te sutā bīraṇī jīvaloke, āmāyadāsī ahu brāhmaṇassa; Sā pattakāle [pattakālaṃ (sī. syā. pī.)] atithiṃ viditvā, mātāva puttaṃ sakimābhinandī; Saṃyamā saṃvibhāgā ca, sā vimānasmi modati.",
      "english": "",
      "sinhala": ""
    },
    {
      "number": 508,
      "pali": "‘‘Daddallamānā ābhenti [ābhanti (syā. ka.)], vimānā satta nimmitā; Tattha yakkho mahiddhiko, sabbābharaṇabhūsito; Samantā anupariyāti, nārīgaṇapurakkhato.",
      "english": "",
      "sinhala": ""
    },
    {
      "number": 509,
      "pali": "‘‘Vittī hi maṃ vindati sūta disvā, pucchāmi taṃ mātali devasārathi; Ayaṃ nu macco kimakāsi sādhuṃ, yo modati saggapatto vimāne’’.",
      "english": "",
      "sinhala": ""
    },
    {
      "number": 510,
      "pali": "Tassa puṭṭho viyākāsi, mātali devasārathi; Vipākaṃ puññakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 511,
      "pali": "‘‘Soṇadinno gahapati, esa dānapatī ahu; Esa pabbajituddissa, vihāre satta kārayi.",
      "english": "",
      "sinhala": ""
    },
    {
      "number": 512,
      "pali": "‘‘Sakkaccaṃ te upaṭṭhāsi, bhikkhavo tattha vāsike; Acchādanañca bhattañca, senāsanaṃ padīpiyaṃ. Adāsi ujubhūtesu, vippasannena cetasā.",
      "english": "",
      "sinhala": ""
    },
    {
      "number": 513,
      "pali": "‘‘Cātuddasiṃ pañcadasiṃ, yā ca [yā va (sī. pī.)] pakkhassa aṭṭhamī [aṭṭhamiṃ (sī. pī.)]; Pāṭihāriyapakkhañca, aṭṭhaṅgasusamāhitaṃ.",
      "english": "",
      "sinhala": ""
    },
    {
      "number": 514,
      "pali": "‘‘Uposathaṃ upavasī, sadā sīlesu saṃvuto; Saṃyamā saṃvibhāgā ca, so vimānasmi modati.",
      "english": "",
      "sinhala": ""
    },
    {
      "number": 515,
      "pali": "‘‘Pabhāsati midaṃ byamhaṃ, phalikāsu sunimmitaṃ; Nārīvaragaṇākiṇṇaṃ, kūṭāgāravarocitaṃ; Upetaṃ annapānehi, naccagītehi cūbhayaṃ.",
      "english": "",
      "sinhala": ""
    },
    {
      "number": 516,
      "pali": "‘‘Vittī hi maṃ vindati sūta disvā, pucchāmi taṃ mātali devasārathi; Ime nu maccā kimakaṃsu sādhuṃ, ye modare saggapattā vimāne’’.",
      "english": "",
      "sinhala": ""
    },
    {
      "number": 517,
      "pali": "Tassa puṭṭho viyākāsi, mātali devasārathi; Vipākaṃ puññakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 518,
      "pali": "‘‘Yā kāci nāriyo idha jīvaloke, sīlavantiyo upāsikā; Dāne ratā niccaṃ pasannacittā, sacce ṭhitā uposathe appamattā; Saṃyamā saṃvibhāgā ca, tā vimānasmi modare.",
      "english": "",
      "sinhala": ""
    },
    {
      "number": 519,
      "pali": "‘‘Pabhāsati midaṃ byamhaṃ, veḷuriyāsu nimmitaṃ; Upetaṃ bhūmibhāgehi, vibhattaṃ bhāgaso mitaṃ.",
      "english": "",
      "sinhala": ""
    },
    {
      "number": 520,
      "pali": "‘‘Āḷambarā mudiṅgā ca, naccagītā suvāditā; Dibbā saddā niccharanti, savanīyā manoramā.",
      "english": "",
      "sinhala": ""
    },
    {
      "number": 521,
      "pali": "‘‘Nāhaṃ evaṃgataṃ jātu [jātaṃ (ka.)], evaṃsuruciraṃ pure; Saddaṃ samabhijānāmi, diṭṭhaṃ vā yadi vā sutaṃ.",
      "english": "",
      "sinhala": ""
    },
    {
      "number": 522,
      "pali": "‘‘Vittī hi maṃ vindati sūta disvā, pucchāmi taṃ mātali devasārathi; Ime nu maccā kimakaṃsu sādhuṃ, ye modare saggapattā vimāne’’.",
      "english": "",
      "sinhala": ""
    },
    {
      "number": 523,
      "pali": "Tassa puṭṭho viyākāsi, mātali devasārathi; Vipākaṃ puññakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 524,
      "pali": "‘‘Ye keci maccā idha jīvaloke, sīlavantā [sīlavanto (sī. pī.)] upāsakā; Ārāme udapāne ca, papā saṅkamanāni ca; Arahante sītibhūte [arahantesu sītibhūtesu (ka.)], sakkaccaṃ paṭipādayuṃ.",
      "english": "",
      "sinhala": ""
    },
    {
      "number": 525,
      "pali": "‘‘Cīvaraṃ piṇḍapātañca, paccayaṃ sayanāsanaṃ; Adaṃsu ujubhūtesu, vippasannena cetasā.",
      "english": "",
      "sinhala": ""
    },
    {
      "number": 526,
      "pali": "‘‘Cātuddasiṃ pañcadasiṃ, yā ca pakkhassa aṭṭhamī; Pāṭihāriyapakkhañca, aṭṭhaṅgasusamāhitaṃ.",
      "english": "",
      "sinhala": ""
    },
    {
      "number": 527,
      "pali": "‘‘Uposathaṃ upavasuṃ, sadā sīlesu saṃvutā; Saṃyamā saṃvibhāgā ca, te vimānasmi modare.",
      "english": "",
      "sinhala": ""
    },
    {
      "number": 528,
      "pali": "‘‘Pabhāsati midaṃ byamhaṃ, phalikāsu sunimmitaṃ; Nārīvaragaṇākiṇṇaṃ, kūṭāgāravarocitaṃ.",
      "english": "",
      "sinhala": ""
    },
    {
      "number": 529,
      "pali": "‘‘Upetaṃ annapānehi, naccagītehi cūbhayaṃ; Najjo cānupariyāti, nānāpupphadumāyutā.",
      "english": "",
      "sinhala": ""
    },
    {
      "number": 530,
      "pali": "‘‘Vittī hi maṃ vindati sūta disvā, pucchāmi taṃ mātali devasārathi; Ayaṃ nu macco kimakāsi sādhuṃ, yo modatī saggapatto vimāne’’.",
      "english": "",
      "sinhala": ""
    },
    {
      "number": 531,
      "pali": "Tassa puṭṭho viyākāsi, mātali devasārathi; Vipākaṃ puññakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 532,
      "pali": "‘‘Mithilāyaṃ gahapati, esa dānapatī ahu; Ārāme udapāne ca, papā saṅkamanāni ca; Arahante sītibhūte, sakkaccaṃ paṭipādayi.",
      "english": "",
      "sinhala": ""
    },
    {
      "number": 533,
      "pali": "‘‘Cīvaraṃ piṇḍapātañca, paccayaṃ sayanāsanaṃ; Adāsi ujubhūtesu, vippasannena cetasā.",
      "english": "",
      "sinhala": ""
    },
    {
      "number": 534,
      "pali": "‘‘Cātuddasiṃ pañcadasiṃ, yā ca pakkhassa aṭṭhamī; Pāṭihāriyapakkhañca, aṭṭhaṅgasusamāhitaṃ.",
      "english": "",
      "sinhala": ""
    },
    {
      "number": 535,
      "pali": "‘‘Uposathaṃ upavasī, sadā sīlesu saṃvuto; Saṃyamā saṃvibhāgā ca, so vimānasmi modati’’.",
      "english": "",
      "sinhala": ""
    },
    {
      "number": 536,
      "pali": "‘‘Pabhāsati midaṃ byamhaṃ, phalikāsu sunimmitaṃ [veḷuriyāsu nimmitaṃ (pī.)]; Nārīvaragaṇākiṇṇaṃ, kūṭāgāravarocitaṃ.",
      "english": "",
      "sinhala": ""
    },
    {
      "number": 537,
      "pali": "‘‘Upetaṃ annapānehi, naccagītehi cūbhayaṃ; Najjo cānupariyāti, nānāpupphadumāyutā.",
      "english": "",
      "sinhala": ""
    },
    {
      "number": 538,
      "pali": "‘‘Rājāyatanā kapitthā ca, ambā sālā ca jambuyo; Tindukā ca piyālā ca, dumā niccaphalā bahū.",
      "english": "",
      "sinhala": ""
    },
    {
      "number": 539,
      "pali": "‘‘Vittī hi maṃ vindati sūta disvā, pucchāmi taṃ mātali devasārathi; Ayaṃ nu macco kimakāsi sādhuṃ, yo modatī saggapatto vimāne’’.",
      "english": "",
      "sinhala": ""
    },
    {
      "number": 540,
      "pali": "‘‘Tassa puṭṭho viyākāsi, mātali devasārathi; Vipākaṃ puññakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 541,
      "pali": "‘‘Mithilāyaṃ gahapati, esa dānapatī ahu; Ārāme udapāne ca, papā saṅkamanāni ca; Arahante sītibhūte, sakkaccaṃ paṭipādayi.",
      "english": "",
      "sinhala": ""
    },
    {
      "number": 542,
      "pali": "‘‘Cīvaraṃ piṇḍapātañca, paccayaṃ sayanāsanaṃ; Adāsi ujubhūtesu, vippasannena cetasā.",
      "english": "",
      "sinhala": ""
    },
    {
      "number": 543,
      "pali": "‘‘Cātuddasiṃ pañcadasiṃ, yā ca pakkhassa aṭṭhamī; Pāṭihāriyapakkhañca, aṭṭhaṅgasusamāhitaṃ.",
      "english": "",
      "sinhala": ""
    },
    {
      "number": 544,
      "pali": "‘‘Uposathaṃ upavasī, sadā sīlesu saṃvuto; Saṃyamā saṃvibhāgā ca, so vimānasmi modati’’.",
      "english": "",
      "sinhala": ""
    },
    {
      "number": 545,
      "pali": "‘‘Pabhāsati midaṃ byamhaṃ, veḷuriyāsu nimmitaṃ; Upetaṃ bhūmibhāgehi, vibhattaṃ bhāgaso mitaṃ.",
      "english": "",
      "sinhala": ""
    },
    {
      "number": 546,
      "pali": "‘‘Āḷambarā mudiṅgā ca, naccagītā suvāditā; Dibyā saddā niccharanti, savanīyā manoramā.",
      "english": "",
      "sinhala": ""
    },
    {
      "number": 547,
      "pali": "‘‘Nāhaṃ evaṃgataṃ jātu [jātaṃ (ka.)], evaṃsuruciyaṃ pure; Saddaṃ samabhijānāmi, diṭṭhaṃ vā yadi vā sutaṃ.",
      "english": "",
      "sinhala": ""
    },
    {
      "number": 548,
      "pali": "‘‘Vittī hi maṃ vindati sūta disvā, pucchāmi taṃ mātali devasārathi; Ayaṃ nu macco kimakāsi sādhuṃ, yo modati saggapatto vimāne’’.",
      "english": "",
      "sinhala": ""
    },
    {
      "number": 549,
      "pali": "Tassa puṭṭho viyākāsi, mātali devasārathi; Vipākaṃ puññakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 550,
      "pali": "‘‘Bārāṇasiyaṃ gahapati, esa dānapatī ahu; Ārāme udapāne ca, papā saṅkamanāni ca; Arahante sītibhūte, sakkaccaṃ paṭipādayi.",
      "english": "",
      "sinhala": ""
    },
    {
      "number": 551,
      "pali": "‘‘Cīvaraṃ piṇḍapātañca, paccayaṃ sayanāsanaṃ; Adāsi ujubhūtesu, vippasannena cetasā.",
      "english": "",
      "sinhala": ""
    },
    {
      "number": 552,
      "pali": "‘‘Cātuddasiṃ pañcadasiṃ, yā ca pakkhassa aṭṭhamī; Pāṭihāriyapakkhañca, aṭṭhaṅgasusamāhitaṃ.",
      "english": "",
      "sinhala": ""
    },
    {
      "number": 553,
      "pali": "‘‘Uposathaṃ upavasī, sadāsīlesu saṃvuto; Saṃyamā saṃvibhāgā ca, so vimānasmi modati.",
      "english": "",
      "sinhala": ""
    },
    {
      "number": 554,
      "pali": "‘‘Yathā udayamādicco, hoti lohitako mahā; Tathūpamaṃ idaṃ byamhaṃ, jātarūpassa nimmitaṃ.",
      "english": "",
      "sinhala": ""
    },
    {
      "number": 555,
      "pali": "‘‘Vittī hi maṃ vindati sūta disvā, pucchāmi taṃ mātali devasārathi; Ayaṃ nu macco kimakāsi sādhuṃ, yo modatī saggapatto vimāne’’.",
      "english": "",
      "sinhala": ""
    },
    {
      "number": 556,
      "pali": "Tassa puṭṭho viyākāsi, mātali devasārathi; Vipākaṃ puññakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 557,
      "pali": "‘‘Sāvatthiyaṃ gahapati, esa dānapatī ahu; Ārāme udapāne ca, papā saṅkamanāni ca; Arahante sītibhūte, sakkaccaṃ paṭipādayi.",
      "english": "",
      "sinhala": ""
    },
    {
      "number": 558,
      "pali": "‘‘Cīvaraṃ piṇḍapātañca, paccayaṃ sayanāsanaṃ; Adāsi ujubhūtesu, vippasannena cetasā.",
      "english": "",
      "sinhala": ""
    },
    {
      "number": 559,
      "pali": "‘‘Cātuddasiṃ pañcadasiṃ, yā ca pakkhassa aṭṭhamī; Pāṭihāriyapakkhañca, aṭṭhaṅgasusamāhitaṃ.",
      "english": "",
      "sinhala": ""
    },
    {
      "number": 560,
      "pali": "‘‘Uposathaṃ upavasī, sadā sīlesu saṃvuto; Saṃyamā saṃvibhāgā ca, so vimānasmi modati.",
      "english": "",
      "sinhala": ""
    },
    {
      "number": 561,
      "pali": "‘‘Vehāyasā me bahukā, jātarūpassa nimmitā; Daddallamānā ābhenti, vijjuvabbhaghanantare.",
      "english": "",
      "sinhala": ""
    },
    {
      "number": 562,
      "pali": "‘‘Vittī hi maṃ vindati sūta disvā, pucchāmi taṃ mātali devasārathi; Ime nu maccā kimakaṃsu sādhuṃ, ye modare saggapattā vimāne’’.",
      "english": "",
      "sinhala": ""
    },
    {
      "number": 563,
      "pali": "Tassa puṭṭho viyākāsi, mātali devasārathi; Vipākaṃ puññakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 564,
      "pali": "‘‘Saddhāya suniviṭṭhāya, saddhamme suppavedite; Akaṃsu satthu vacanaṃ, sammāsambuddhasāsane [sammāsambuddhasāvakā (syā.), sammāsambuddhasāsanaṃ (pī.)]; Tesaṃ etāni ṭhānāni, yāni tvaṃ rāja passasi.",
      "english": "",
      "sinhala": ""
    },
    {
      "number": 565,
      "pali": "‘‘Viditā te mahārāja, āvāsā pāpakamminaṃ; Atho kalyāṇakammānaṃ, ṭhānāni viditāni te; Uyyāhi dāni rājīsi, devarājassa santike’’.",
      "english": "",
      "sinhala": ""
    },
    {
      "number": 566,
      "pali": "‘‘Sahassayuttaṃ hayavāhiṃ, dibbayānamadhiṭṭhito; Yāyamāno mahārājā, addā sīdantare nage; Disvānāmantayī sūtaṃ, ‘‘ime ke nāma pabbatā’’.",
      "english": "",
      "sinhala": ""
    },
    {
      "number": 567,
      "pali": "[ayaṃ gāthā sī. syā. pī. potthakesu aṭṭhakathāyañca na dissati] Tassa puṭṭho viyākāsi, mātali devasārathi; Vipākaṃ puññakammānaṃ, jānaṃ akkhāsijānato [ayaṃ gāthā sī. syā. pī. potthakesu aṭṭhakathāyañca na dissati].",
      "english": "",
      "sinhala": ""
    },
    {
      "number": 568,
      "pali": "‘‘Sudassano karavīko, īsadharo [isindharo (syā.), īsandharo (ka.)] yugandharo; Nemindharo vinatako, assakaṇṇo girī brahā.",
      "english": "",
      "sinhala": ""
    },
    {
      "number": 569,
      "pali": "‘‘Ete sīdantare nagā, anupubbasamuggatā; Mahārājānamāvāsā, yāni tvaṃ rāja passasi.",
      "english": "",
      "sinhala": ""
    },
    {
      "number": 570,
      "pali": "‘‘Anekarūpaṃ ruciraṃ, nānācitraṃ pakāsati; Ākiṇṇaṃ indasadisehi, byaggheheva surakkhitaṃ [purakkhitaṃ (syā. ka.)].",
      "english": "",
      "sinhala": ""
    },
    {
      "number": 571,
      "pali": "‘‘Vittī hi maṃ vindati sūta disvā, pucchāmi taṃ mātali devasārathi; Imaṃ nu dvāraṃ kimabhaññamāhu [kimabhiññamāhu (sī. pī.)], (manorama dissati dūratova.) [( ) ayaṃ pāṭho syāmapotthakeyeva dissati]",
      "english": "",
      "sinhala": ""
    },
    {
      "number": 572,
      "pali": "Tassa puṭṭho viyākāsi, mātali devasārathi; Vipākaṃ puññakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 573,
      "pali": "‘‘Citrakūṭoti yaṃ āhu, devarājapavesanaṃ; Sudassanassa girino, dvārañhetaṃ pakāsati.",
      "english": "",
      "sinhala": ""
    },
    {
      "number": 574,
      "pali": "‘‘Anekarūpaṃ ruciraṃ, nānācitraṃ pakāsati; Ākiṇṇaṃ indasadisehi, byaggheheva surakkhitaṃ; Pavisetena rājīsi, arajaṃ bhūmimakkama’’.",
      "english": "",
      "sinhala": ""
    },
    {
      "number": 575,
      "pali": "‘‘Sahassayuttaṃ hayavāhiṃ, dibbayānamadhiṭṭhito; Yāyamāno mahārājā, addā devasabhaṃ idaṃ.",
      "english": "",
      "sinhala": ""
    },
    {
      "number": 576,
      "pali": "‘‘Yathā sarade ākāse [ākāso (sī. syā. pī.)], nīlobhāso padissati; Tathūpamaṃ idaṃ byamhaṃ, veḷuriyāsu nimmitaṃ.",
      "english": "",
      "sinhala": ""
    },
    {
      "number": 577,
      "pali": "‘‘Vittī hi maṃ vindati sūta disvā, pucchāmi taṃ mātali devasārathi; Imaṃ nu byamhaṃ kimabhaññamāhu [kimabhiññamāhu (sī. pī.)], (manorama dissati dūratova.) [( ) ayaṃ pāṭho syāmapotthakeyeva dissati]",
      "english": "",
      "sinhala": ""
    },
    {
      "number": 578,
      "pali": "Tassa puṭṭho viyākāsi, mātali devasārathi; Vipākaṃ puññakammānaṃ, jānaṃ akkhāsijānato.",
      "english": "",
      "sinhala": ""
    },
    {
      "number": 579,
      "pali": "‘‘Sudhammā iti yaṃ āhu, passesā [esesā (syā. ka.)] dissate sabhā; Veḷuriyārucirā citrā, dhārayanti sunimmitā.",
      "english": "",
      "sinhala": ""
    },
    {
      "number": 580,
      "pali": "‘‘Aṭṭhaṃsā sukatā thambhā, sabbe veḷuriyāmayā; Yattha devā tāvatiṃsā, sabbe indapurohitā.",
      "english": "",
      "sinhala": ""
    },
    {
      "number": 581,
      "pali": "‘‘Atthaṃ devamanussānaṃ, cintayantā samacchare; Pavisetena rājīsi, devānaṃ anumodanaṃ’’.",
      "english": "",
      "sinhala": ""
    },
    {
      "number": 582,
      "pali": "‘‘Taṃ devā paṭinandiṃsu, disvā rājānamāgataṃ; ‘‘Svāgataṃ te mahārāja, atho te adurāgataṃ; Nisīda dāni rājīsi, devarājassa santike’’.",
      "english": "",
      "sinhala": ""
    },
    {
      "number": 583,
      "pali": "‘‘Sakkopi paṭinandittha [paṭinanditvā (ka.)], vedehaṃ mithilaggahaṃ; Nimantayittha [nimantayī ca (sī. pī.)] kāmehi, āsanena ca vāsavo.",
      "english": "",
      "sinhala": ""
    },
    {
      "number": 584,
      "pali": "‘‘Sādhu khosi anuppatto, āvāsaṃ vasavattinaṃ; Vasa devesu rājīsi, sabbakāmasamiddhisu; Tāvatiṃsesu devesu, bhuñja kāme amānuse’’.",
      "english": "",
      "sinhala": ""
    },
    {
      "number": 585,
      "pali": "‘‘Yathā yācitakaṃ yānaṃ, yathā yācitakaṃ dhanaṃ; Evaṃsampadamevetaṃ, yaṃ parato dānapaccayā.",
      "english": "",
      "sinhala": ""
    },
    {
      "number": 586,
      "pali": "‘‘Na cāhametamicchāmi, yaṃ parato dānapaccayā; Sayaṃkatāni puññāni, taṃ me āveṇikaṃ [āveṇiyaṃ (sī. syā. pī.), āvenikaṃ (ka.)] dhanaṃ.",
      "english": "",
      "sinhala": ""
    },
    {
      "number": 587,
      "pali": "‘‘Sohaṃ gantvā manussesu, kāhāmi kusalaṃ bahuṃ; Dānena samacariyāya, saṃyamena damena ca; Yaṃ katvā sukhito hoti, na ca pacchānutappati’’.",
      "english": "",
      "sinhala": ""
    },
    {
      "number": 588,
      "pali": "‘‘Bahūpakāro no bhavaṃ, mātali devasārathi; Yo me kalyāṇakammānaṃ, pāpānaṃ paṭidassayi’’ [paṭidaṃsayi (pī.)].",
      "english": "",
      "sinhala": ""
    },
    {
      "number": 589,
      "pali": "‘‘Idaṃ vatvā nimirājā, vedeho mithilaggaho; Puthuyaññaṃ yajitvāna, saṃyamaṃ ajjhupāgamī’’ti. Nimijātakaṃ [nemirājajātakaṃ (syā.)] catutthaṃ.",
      "english": "",
      "sinhala": ""
    },
    {
      "number": 590,
      "pali": "‘‘Pañcālo sabbasenāya, brahmadattoyamāgato; Sāyaṃ pañcāliyā senā, appameyyā mahosadha.",
      "english": "",
      "sinhala": "",
      "paliTitle": "Umaṅgajātakaṃ"
    },
    {
      "number": 591,
      "pali": "‘‘Vīthimatī [piṭṭhimatī (sī. pī.), viddhimatī (syā.)] pattimatī, sabbasaṅgāmakovidā; Ohārinī saddavatī, bherisaṅkhappabodhanā.",
      "english": "",
      "sinhala": ""
    },
    {
      "number": 592,
      "pali": "‘‘Lohavijjā alaṅkārā, dhajinī vāmarohinī; Sippiyehi susampannā, sūrehi suppatiṭṭhitā.",
      "english": "",
      "sinhala": ""
    },
    {
      "number": 593,
      "pali": "‘‘Dasettha paṇḍitā āhu, bhūripaññā rahogamā [rahogatā (syā. ka.)]; Mātā ekādasī rañño, pañcāliyaṃ pasāsati.",
      "english": "",
      "sinhala": ""
    },
    {
      "number": 594,
      "pali": "‘‘Athetthekasataṃ khatyā, anuyantā yasassino; Acchinnaraṭṭhā byathitā, pañcāliyaṃ [pañcālīnaṃ (bahūsu)] vasaṃ gatā.",
      "english": "",
      "sinhala": ""
    },
    {
      "number": 595,
      "pali": "‘‘Yaṃvadā-takkarā rañño, akāmā piyabhāṇino; Pañcālamanuyāyanti, akāmā vasino gatā.",
      "english": "",
      "sinhala": ""
    },
    {
      "number": 596,
      "pali": "‘‘Tāya senāya mithilā, tisandhiparivāritā; Rājadhānī videhānaṃ, samantā parikhaññati.",
      "english": "",
      "sinhala": ""
    },
    {
      "number": 597,
      "pali": "‘‘Uddhaṃ tārakajātāva, samantā parivāritā; Mahosadha vijānāhi, kathaṃ mokkho bhavissati’’.",
      "english": "",
      "sinhala": ""
    },
    {
      "number": 598,
      "pali": "‘‘Pāde deva pasārehi, bhuñja kāme ramassu ca; Hitvā pañcāliyaṃ senaṃ, brahmadatto palāyiti’’ [palāyati (sī. syā.)].",
      "english": "",
      "sinhala": ""
    },
    {
      "number": 599,
      "pali": "‘‘Rājā santhavakāmo te, ratanāni pavecchati; Āgacchantu ito [tato (sī. syā.)] dūtā, mañjukā piyabhāṇino.",
      "english": "",
      "sinhala": ""
    },
    {
      "number": 600,
      "pali": "‘‘Bhāsantu mudukā vācā, yā vācā paṭinanditā; Pañcālo ca videho ca [pañcālā ca videhā ca (sī. pī.)], ubho ekā bhavantu te’’.",
      "english": "",
      "sinhala": ""
    },
    {
      "number": 601,
      "pali": "‘‘Kathaṃ nu kevaṭṭa mahosadhena, samāgamo āsi tadiṅgha brūhi; Kacci te paṭinijjhatto, kacci tuṭṭho mahosadho’’.",
      "english": "",
      "sinhala": ""
    },
    {
      "number": 602,
      "pali": "‘‘Anariyarūpo puriso janinda, asammodako thaddho asabbhirūpo; Yathā mūgo ca badhiro ca, na kiñcitthaṃ abhāsatha’’ [abhāsittha (ka.)].",
      "english": "",
      "sinhala": ""
    },
    {
      "number": 603,
      "pali": "‘‘Addhā idaṃ mantapadaṃ sududdasaṃ, attho suddho naravīriyena diṭṭho; Tathā hi kāyo mama sampavedhati, hitvā sayaṃ ko parahatthamessati’’.",
      "english": "",
      "sinhala": ""
    },
    {
      "number": 604,
      "pali": "‘‘Channañhi ekāva matī sameti, ye paṇḍitā uttamabhūripattā; Yānaṃ ayānaṃ atha vāpi ṭhānaṃ, mahosadha tvampi matiṃ karohi’’.",
      "english": "",
      "sinhala": ""
    },
    {
      "number": 605,
      "pali": "‘‘Jānāsi kho rāja mahānubhāvo, mahabbalo cūḷanibrahmadatto; Rājā ca taṃ icchati māraṇatthaṃ [kāraṇatthaṃ (sī. pī.)], migaṃ yathā okacarena luddo.",
      "english": "",
      "sinhala": ""
    },
    {
      "number": 606,
      "pali": "‘‘Yathāpi maccho baḷisaṃ, vaṅkaṃ maṃsena chāditaṃ; Āmagiddho na jānāti, maccho maraṇamattano.",
      "english": "",
      "sinhala": ""
    },
    {
      "number": 607,
      "pali": "‘‘Evameva tuvaṃ rāja, cūḷaneyyassa dhītaraṃ; Kāmagiddho na jānāsi, macchova maraṇamattano.",
      "english": "",
      "sinhala": ""
    },
    {
      "number": 608,
      "pali": "‘‘Sace gacchasi pañcālaṃ, khippamattaṃ jahissati; Migaṃ panthānubandhaṃva [pathānupannaṃva (sī. syā. pī.)], mahantaṃ bhayamessati’’.",
      "english": "",
      "sinhala": ""
    },
    {
      "number": 609,
      "pali": "‘‘Mayameva bālamhase eḷamūgā, ye uttamatthāni tayī lapimhā; Kimeva tvaṃ naṅgalakoṭivaḍḍho, atthāni jānāsi yathāpi aññe’’.",
      "english": "",
      "sinhala": ""
    },
    {
      "number": 610,
      "pali": "‘‘Imaṃ gale gahetvāna, nāsetha vijitā mama; Yo me ratanalābhassa, antarāyāya bhāsati’’.",
      "english": "",
      "sinhala": ""
    },
    {
      "number": 611,
      "pali": "‘‘Tato ca so apakkamma, vedehassa upantikā; Atha āmantayī dūtaṃ, mādharaṃ [maḍharaṃ (sī.), mādhuraṃ (syā.), māṭharaṃ (pī.)] suvapaṇḍitaṃ.",
      "english": "",
      "sinhala": ""
    },
    {
      "number": 612,
      "pali": "‘‘Ehi samma haritapakkha [harīpakkha (sī. pī.)], veyyāvaccaṃ karohi me; Atthi pañcālarājassa, sāḷikā sayanapālikā.",
      "english": "",
      "sinhala": ""
    },
    {
      "number": 613,
      "pali": "‘Taṃ bandhanena [taṃ pattharena (sī. pī.), taṃ santhavena (syā.)] pucchassu, sā hi sabbassa kovidā; Sā tesaṃ sabbaṃ jānāti, rañño ca kosiyassa ca.",
      "english": "",
      "sinhala": ""
    },
    {
      "number": 614,
      "pali": "‘‘‘Āmo’ti so paṭissutvā, mādharo suvapaṇḍito; Agamāsi haritapakkho [harīpakkho (sī. pī.)], sāḷikāya upantikaṃ.",
      "english": "",
      "sinhala": ""
    },
    {
      "number": 615,
      "pali": "‘‘Tato ca kho so gantvāna, mādharo suvapaṇḍito; Athāmantayi sugharaṃ, sāḷikaṃ mañjubhāṇikaṃ.",
      "english": "",
      "sinhala": ""
    },
    {
      "number": 616,
      "pali": "‘Kacci te sughare khamanīyaṃ, kacci vesse anāmayaṃ; Kacci te madhunā lājā, labbhate sughare tuvaṃ’ [tava (sī. pī.)].",
      "english": "",
      "sinhala": ""
    },
    {
      "number": 617,
      "pali": "‘Kusalañceva me samma, atho samma anāmayaṃ; Atho me madhunā lājā, labbhate suvapaṇḍita.",
      "english": "",
      "sinhala": ""
    },
    {
      "number": 618,
      "pali": "‘Kuto nu samma āgamma, kassa vā pahito tuvaṃ; Na ca mesi ito pubbe, diṭṭho vā yadi vā suto’’.",
      "english": "",
      "sinhala": ""
    },
    {
      "number": 619,
      "pali": "‘‘Ahosiṃ sivirājassa, pāsāde sayanapālako; Tato so dhammiko rājā, baddhe mocesi bandhanā’’.",
      "english": "",
      "sinhala": ""
    },
    {
      "number": 620,
      "pali": "‘‘Tassa mekā dutiyāsi, sāḷikā mañjubhāṇikā; Taṃ tattha avadhī seno, pekkhato sughare mama’’.",
      "english": "",
      "sinhala": ""
    },
    {
      "number": 621,
      "pali": "‘‘Tassā kāmā hi sammatto, āgatosmi tavantike; Sace kareyya [kareyyāsi (sī.), kareyu (syā.), kareyyāsi me (pī.)] okāsaṃ, ubhayova vasāmase’’.",
      "english": "",
      "sinhala": ""
    },
    {
      "number": 622,
      "pali": "‘‘Suvova suviṃ kāmeyya, sāḷiko pana sāḷikaṃ; Suvassa sāḷikāyeva [sāḷikāya ca (sī. pī.)], saṃvāso hoti kīdiso’’.",
      "english": "",
      "sinhala": ""
    },
    {
      "number": 623,
      "pali": "‘‘Yoyaṃ kāme [yaṃ yaṃ kāmī (sī. pī.)] kāmayati, api caṇḍālikāmapi; Sabbo hi sadiso hoti, natthi kāme asādiso’’.",
      "english": "",
      "sinhala": ""
    },
    {
      "number": 624,
      "pali": "‘‘Atthi jampāvatī [jambāvatī (sī. syā.), campāvatī (ka.)] nāma, mātā sivissa [sibbissa (sī. pī.)] rājino; Sā bhariyā vāsudevassa, kaṇhassa mahesī piyā.",
      "english": "",
      "sinhala": ""
    },
    {
      "number": 625,
      "pali": "‘‘Raṭṭhavatī [rathavatī (sī. pī.), ratanavatī (syā.)] kimpurisī, sāpi vacchaṃ akāmayi; Manusso migiyā saddhiṃ, natthi kāme asādiso’’.",
      "english": "",
      "sinhala": ""
    },
    {
      "number": 626,
      "pali": "‘‘Handa khvāhaṃ gamissāmi, sāḷike mañjubhāṇike; Paccakkhānupadañhetaṃ, atimaññasi nūna maṃ’’.",
      "english": "",
      "sinhala": ""
    },
    {
      "number": 627,
      "pali": "‘‘Na sirī taramānassa, mādhara suvapaṇḍita; Idheva tāva acchassu, yāva rājāna dakkhasi [dakkhisi (pī.)]; Sossi [sossasi (sī.)] saddaṃ mudiṅgānaṃ, ānubhāvañca rājino’’.",
      "english": "",
      "sinhala": ""
    },
    {
      "number": 628,
      "pali": "‘‘Yo nu khvāyaṃ tibbo saddo, tirojanapade [tirojanapadaṃ (pī. ka.)] suto; Dhītā pañcālarājassa, osadhī viya vaṇṇinī; Taṃ dassati videhānaṃ, so vivāho bhavissati’’.",
      "english": "",
      "sinhala": ""
    },
    {
      "number": 629,
      "pali": "‘‘Ediso mā [nediso te (sī.)] amittānaṃ, vivāho hotu mādhara; Yathā pañcālarājassa, vedehena bhavissati’’.",
      "english": "",
      "sinhala": ""
    },
    {
      "number": 630,
      "pali": "‘‘Ānayitvāna vedehaṃ, pañcālānaṃ rathesabho; Tato naṃ ghātayissati, nassa sakhī bhavissati’’.",
      "english": "",
      "sinhala": ""
    },
    {
      "number": 631,
      "pali": "‘‘Handa kho maṃ anujānāhi, rattiyo sattamattiyo; Yāvāhaṃ sivirājassa, ārocemi mahesino; Laddho ca me āvasatho, sāḷikāya upantikaṃ’’ [upantikā (sī. ka.)].",
      "english": "",
      "sinhala": ""
    },
    {
      "number": 632,
      "pali": "‘‘Handa kho taṃ anujānāmi, rattiyo sattamattiyo; Sace tvaṃ sattarattena, nāgacchasi mamantike; Maññe okkantasattaṃ [okkantasantaṃ (syā. pī. ka.)] maṃ, matāya āgamissasi’’.",
      "english": "",
      "sinhala": ""
    },
    {
      "number": 633,
      "pali": "‘‘Tato ca kho so gantvāna, mādharo suvapaṇḍito; Mahosadhassa akkhāsi, sāḷikāvacanaṃ idaṃ’’.",
      "english": "",
      "sinhala": ""
    },
    {
      "number": 634,
      "pali": "‘‘Yasseva ghare bhuñjeyya bhogaṃ, tasseva atthaṃ puriso careyya’’; ‘‘Handāhaṃ gacchāmi pure janinda, pañcālarājassa puraṃ surammaṃ; Nivesanāni māpetuṃ, vedehassa yasassino.",
      "english": "",
      "sinhala": ""
    },
    {
      "number": 635,
      "pali": "‘‘Nivesanāni māpetvā, vedehassa yasassino; Yadā te pahiṇeyyāmi, tadā eyyāsi khattiya’’.",
      "english": "",
      "sinhala": ""
    },
    {
      "number": 636,
      "pali": "‘‘Tato ca pāyāsi pure mahosadho, pañcālarājassa puraṃ surammaṃ; Nivesanāni māpetuṃ, vedehassa yasassino’’.",
      "english": "",
      "sinhala": ""
    },
    {
      "number": 637,
      "pali": "‘‘Nivesanāni māpetvā, vedehassa yasassino; Athassa pāhiṇī dūtaṃ, [natthi sī. pī. potthakesu] vedehaṃ mithilaggahaṃ [natthi sī. pī. potthakesu]; Ehi dāni mahārāja, māpitaṃ te nivesanaṃ’’.",
      "english": "",
      "sinhala": ""
    },
    {
      "number": 638,
      "pali": "‘‘Tato ca rājā pāyāsi, senāya caturaṅgiyā [caturaṅginiyā (ka.)]; Anantavāhanaṃ daṭṭhuṃ, phītaṃ kapiliyaṃ [kampilliyaṃ (sī. pī.)] puraṃ’’.",
      "english": "",
      "sinhala": ""
    },
    {
      "number": 639,
      "pali": "‘‘Tato ca kho so gantvāna, brahmadattassa pāhiṇi; ‘Āgato’smi mahārāja, tava pādāni vandituṃ.",
      "english": "",
      "sinhala": ""
    },
    {
      "number": 640,
      "pali": "‘Dadāhi dāni me bhariyaṃ, nāriṃ sabbaṅgasobhiniṃ; Suvaṇṇena paṭicchannaṃ, dāsīgaṇapurakkhataṃ’’’.",
      "english": "",
      "sinhala": ""
    },
    {
      "number": 641,
      "pali": "‘‘Svāgataṃ teva [te (sī.), tepi (syā.), tena (pī.)] vedeha, atho te adurāgataṃ; Nakkhattaṃyeva paripuccha, ahaṃ kaññaṃ dadāmi te; Suvaṇṇena paṭicchannaṃ, dāsīgaṇapurakkhataṃ’’.",
      "english": "",
      "sinhala": ""
    },
    {
      "number": 642,
      "pali": "‘‘Tato ca rājā vedeho, nakkhattaṃ paripucchatha [paripucchati (syā. ka.)]; Nakkhattaṃ paripucchitvā, brahmadattassa pāhiṇi.",
      "english": "",
      "sinhala": ""
    },
    {
      "number": 643,
      "pali": "‘‘Dadāhi dāni me bhariyaṃ, nāriṃ sabbaṅgasobhiniṃ; Suvaṇṇena paṭicchannaṃ, dāsīgaṇapurakkhataṃ’’.",
      "english": "",
      "sinhala": ""
    },
    {
      "number": 644,
      "pali": "‘‘Dadāmi dāni te bhariyaṃ, nāriṃ sabbaṅgasobhiniṃ; Suvaṇṇena paṭicchannaṃ, dāsīgaṇapurakkhataṃ’’.",
      "english": "",
      "sinhala": ""
    },
    {
      "number": 645,
      "pali": "‘‘Hatthī assā rathā pattī, senā tiṭṭhanti vammitā [vammikā (syā. ka.)]; Ukkā padittā jhāyanti, kinnu maññanti paṇḍitā.",
      "english": "",
      "sinhala": ""
    },
    {
      "number": 646,
      "pali": "‘‘Hatthī assā rathā pattī, senā tiṭṭhanti vammitā [vammikā (syā. ka.)]; Ukkā padittā jhāyanti, kiṃ nu kāhanti [kāhati (ka.)] paṇḍita’’.",
      "english": "",
      "sinhala": ""
    },
    {
      "number": 647,
      "pali": "‘‘Rakkhati taṃ mahārāja, cūḷaneyyo mahabbalo; Paduṭṭho brahmadattena [paduṭṭho te brahmadatto (sī. syā. pī.)], pāto taṃ ghātayissati’’.",
      "english": "",
      "sinhala": ""
    },
    {
      "number": 648,
      "pali": "‘‘Ubbedhati me hadayaṃ, mukhañca parisussati; Nibbutiṃ nādhigacchāmi, aggidaḍḍhova ātape.",
      "english": "",
      "sinhala": ""
    },
    {
      "number": 649,
      "pali": "‘‘Kammārānaṃ yathā ukkā, anto jhāyati no bahi; Evampi hadayaṃ mayhaṃ, anto jhāyati no bahi’’.",
      "english": "",
      "sinhala": ""
    },
    {
      "number": 650,
      "pali": "‘‘Pamatto mantanātīto, bhinnamantosi khattiya; Idāni kho taṃ tāyantu, paṇḍitā mantino janā.",
      "english": "",
      "sinhala": ""
    },
    {
      "number": 651,
      "pali": "‘‘Akatvāmaccassa vacanaṃ, atthakāmahitesino; Attapītirato rājā, migo kūṭeva ohito.",
      "english": "",
      "sinhala": ""
    },
    {
      "number": 652,
      "pali": "‘‘Yathāpi maccho baḷisaṃ, vaṅkaṃ maṃsena chāditaṃ; Āmagiddho na jānāti, maccho maraṇamattano.",
      "english": "",
      "sinhala": ""
    },
    {
      "number": 653,
      "pali": "‘‘Evameva tuvaṃ rāja, cūḷaneyyassa dhītaraṃ; Kāmagiddho na jānāsi, macchova maraṇamattano.",
      "english": "",
      "sinhala": ""
    },
    {
      "number": 654,
      "pali": "‘‘Sace gacchasi pañcālaṃ, khippamattaṃ jahissasi; Migaṃ panthānubandhaṃva, mahantaṃ bhayamessati.",
      "english": "",
      "sinhala": ""
    },
    {
      "number": 655,
      "pali": "‘‘Anariyarūpo puriso janinda, ahīva ucchaṅgagato ḍaseyya; Na tena mittiṃ kayirātha dhīro [pañño (pī.)], dukkho have kāpurisena [kāpurisehi (ka.)] saṅgamo.",
      "english": "",
      "sinhala": ""
    },
    {
      "number": 656,
      "pali": "‘‘Yadeva [yaṃ tveva (sī. syā. pī.)] jaññā purisaṃ [puriso (syā. ka.)] janinda, sīlavāyaṃ bahussuto; Teneva mittiṃ kayirātha dhīro, sukho have sappurisena saṅgamo’’.",
      "english": "",
      "sinhala": ""
    },
    {
      "number": 657,
      "pali": "‘‘Bālo tuvaṃ eḷamūgosi rāja, yo uttamatthāni mayī lapittho; Kimevahaṃ naṅgalakoṭivaḍḍho, atthāni jānāmi [jānissaṃ (sī. syā. pī.)] yathāpi aññe.",
      "english": "",
      "sinhala": ""
    },
    {
      "number": 658,
      "pali": "‘‘Imaṃ gale gahetvāna, nāsetha vijitā mama; Yo me ratanalābhassa, antarāyāya bhāsati’’.",
      "english": "",
      "sinhala": ""
    },
    {
      "number": 659,
      "pali": "‘‘Mahosadha atītena, nānuvijjhanti paṇḍitā; Kiṃ maṃ assaṃva sambandhaṃ, patodeneva vijjhasi.",
      "english": "",
      "sinhala": ""
    },
    {
      "number": 660,
      "pali": "‘‘Sace passasi mokkhaṃ vā, khemaṃ vā pana passasi; Teneva maṃ anusāsa, kiṃ atītena vijjhasi’’.",
      "english": "",
      "sinhala": ""
    },
    {
      "number": 661,
      "pali": "‘‘Atītaṃ mānusaṃ kammaṃ, dukkaraṃ durabhisambhavaṃ; Na taṃ sakkomi mocetuṃ, tvaṃ pajānassu [tvampi jānassu (sī. pī.)] khattiya.",
      "english": "",
      "sinhala": ""
    },
    {
      "number": 662,
      "pali": "‘‘Santi vehāyasā [vehāsayā (sī. pī.)] nāgā, iddhimanto yasassino; Tepi ādāya gaccheyyuṃ, yassa honti tathāvidhā.",
      "english": "",
      "sinhala": ""
    },
    {
      "number": 663,
      "pali": "‘‘Santi vehāyasā assā, iddhimanto yasassino; Tepi ādāya gaccheyyuṃ, yassa honti tathāvidhā.",
      "english": "",
      "sinhala": ""
    },
    {
      "number": 664,
      "pali": "‘‘Santi vehāyasā pakkhī, iddhimanto yasassino; Tepi ādāya gaccheyyuṃ, yassa honti tathāvidhā.",
      "english": "",
      "sinhala": ""
    },
    {
      "number": 665,
      "pali": "‘‘Santi vehāyasā yakkhā, iddhimanto yasassino; Tepi ādāya gaccheyyuṃ, yassa honti tathāvidhā.",
      "english": "",
      "sinhala": ""
    },
    {
      "number": 666,
      "pali": "‘‘Atītaṃ mānusaṃ kammaṃ, dukkaraṃ durabhisambhavaṃ; Na taṃ sakkomi mocetuṃ, antalikkhena khattiya’’.",
      "english": "",
      "sinhala": ""
    },
    {
      "number": 667,
      "pali": "‘‘Atīradassī puriso, mahante udakaṇṇave; Yattha so labhate gādhaṃ [nāvaṃ (ka.)], tattha so vindate sukhaṃ.",
      "english": "",
      "sinhala": ""
    },
    {
      "number": 668,
      "pali": "‘‘Evaṃ amhañca rañño ca, tvaṃ patiṭṭhā mahosadha; Tvaṃ nosi mantinaṃ seṭṭho, amhe dukkhā pamocaya’’.",
      "english": "",
      "sinhala": ""
    },
    {
      "number": 669,
      "pali": "‘‘Atītaṃ mānusaṃ kammaṃ, dukkaraṃ durabhisambhavaṃ; Na taṃ sakkomi mocetuṃ, tvaṃ pajānassu senaka’’.",
      "english": "",
      "sinhala": ""
    },
    {
      "number": 670,
      "pali": "‘‘Suṇohi metaṃ [etaṃ (sī. ka.)] vacanaṃ, passa senaṃ [passase’taṃ (sī. pī.)] mahabbhayaṃ; Senakaṃ dāni pucchāmi, kiṃ kiccaṃ idha maññasi’’.",
      "english": "",
      "sinhala": ""
    },
    {
      "number": 671,
      "pali": "‘‘Aggiṃ vā dvārato dema, gaṇhāmase vikantanaṃ [vikattanaṃ (sī. pī.)]; Aññamaññaṃ vadhitvāna, khippaṃ hissāma jīvitaṃ; Mā no rājā brahmadatto, ciraṃ dukkhena mārayi’’.",
      "english": "",
      "sinhala": ""
    },
    {
      "number": 672,
      "pali": "‘‘Suṇohi metaṃ vacanaṃ, passa senaṃ mahabbhayaṃ; Pukkusaṃ dāni pucchāmi, kiṃ kiccaṃ idha maññasi’’.",
      "english": "",
      "sinhala": ""
    },
    {
      "number": 673,
      "pali": "‘‘Visaṃ khāditvā miyyāma, khippaṃ hissāma jīvitaṃ; Mā no rājā brahmadatto, ciraṃ dukkhena mārayi’’.",
      "english": "",
      "sinhala": ""
    },
    {
      "number": 674,
      "pali": "‘‘Suṇohi metaṃ vacanaṃ, passa senaṃ mahabbhayaṃ; Kāmindaṃ [kāvindaṃ (sī. pī.)] dāni pucchāmi, kiṃ kiccaṃ idha maññasi’’.",
      "english": "",
      "sinhala": ""
    },
    {
      "number": 675,
      "pali": "‘‘Rajjuyā bajjha miyyāma, papātā papatāmase [papatemase (sī. pī.)]; Mā no rājā brahmadatto, ciraṃ dukkhena mārayi’’.",
      "english": "",
      "sinhala": ""
    },
    {
      "number": 676,
      "pali": "‘‘Suṇohi metaṃ vacanaṃ, passa senaṃ mahabbhayaṃ; Devindaṃ dāni pucchāmi, kiṃ kiccaṃ idha maññasi’’.",
      "english": "",
      "sinhala": ""
    },
    {
      "number": 677,
      "pali": "‘‘Aggiṃ vā dvārato dema, gaṇhāmase vikantanaṃ; Aññamaññaṃ vadhitvāna, khippaṃ hissāma jīvitaṃ; Na no sakkoti mocetuṃ, sukheneva mahosadho’’.",
      "english": "",
      "sinhala": ""
    },
    {
      "number": 678,
      "pali": "‘‘Yathā kadalino sāraṃ, anvesaṃ nādhigacchati; Evaṃ anvesamānā naṃ, pañhaṃ najjhagamāmase.",
      "english": "",
      "sinhala": ""
    },
    {
      "number": 679,
      "pali": "‘‘Yathā simbalino sāraṃ, anvesaṃ nādhigacchati; Evaṃ anvesamānā naṃ, pañhaṃ najjhagamāmase.",
      "english": "",
      "sinhala": ""
    },
    {
      "number": 680,
      "pali": "‘‘Adese vata no vuṭṭhaṃ, kuñjarānaṃvanodake; Sakāse dummanussānaṃ, bālānaṃ avijānataṃ.",
      "english": "",
      "sinhala": ""
    },
    {
      "number": 681,
      "pali": "‘‘Ubbedhati me hadayaṃ, mukhañca parisussati; Nibbutiṃ nādhigacchāmi, aggidaḍḍhova ātape.",
      "english": "",
      "sinhala": ""
    },
    {
      "number": 682,
      "pali": "‘‘Kammārānaṃ yathā ukkā, anto jhāyati no bahi; Evampi hadayaṃ mayhaṃ, anto jhāyati no bahi’’.",
      "english": "",
      "sinhala": ""
    },
    {
      "number": 683,
      "pali": "‘‘Tato so paṇḍito dhīro, atthadassī mahosadho; Vedehaṃ dukkhitaṃ disvā, idaṃ vacanamabravi.",
      "english": "",
      "sinhala": ""
    },
    {
      "number": 684,
      "pali": "‘Mā tvaṃ bhāyi mahārāja, mā tvaṃ bhāyi rathesabha; Ahaṃ taṃ mocayissāmi, rāhuggahaṃva [rāhugahitaṃva (sī. syā. pī.)] candimaṃ.",
      "english": "",
      "sinhala": ""
    },
    {
      "number": 685,
      "pali": "‘Mā tvaṃ bhāyi mahārāja, mā tvaṃ bhāyi rathesabha; Ahaṃ taṃ mocayissāmi, rāhuggahaṃva sūriyaṃ.",
      "english": "",
      "sinhala": ""
    },
    {
      "number": 686,
      "pali": "‘‘Mā tvaṃ bhāyi mahārāja, mā tvaṃ bhāyi rathesabha; Ahaṃ taṃ mocayissāmi, paṅke sannaṃva kuñjaraṃ.",
      "english": "",
      "sinhala": ""
    },
    {
      "number": 687,
      "pali": "‘Mā tvaṃ bhāyi mahārāja, mā tvaṃ bhāyi rathesabha; Ahaṃ taṃ mocayissāmi, peḷābaddhaṃva pannagaṃ.",
      "english": "",
      "sinhala": ""
    },
    {
      "number": 688,
      "pali": "[ayaṃ gāthā sī. pī. potthakesu na dissati] ‘Mā tvaṃ bhāyi mahārāja, mā tvaṃ bhāyi rathesabha; Ahaṃ taṃ mocayissāmi, pakkhiṃ baddhaṃva pañjare [ayaṃ gāthā sī. pī. potthakesu na dissati].",
      "english": "",
      "sinhala": ""
    },
    {
      "number": 689,
      "pali": "‘Mā tvaṃ bhāyi mahārāja, mā tvaṃ bhāyi rathesabha; Ahaṃ taṃ mocayissāmi, macche jālagateriva.",
      "english": "",
      "sinhala": ""
    },
    {
      "number": 690,
      "pali": "‘Mā tvaṃ bhāyi mahārāja, mā tvaṃ bhāyi rathesabha; Ahaṃ taṃ mocayissāmi, sayoggabalavāhanaṃ.",
      "english": "",
      "sinhala": ""
    },
    {
      "number": 691,
      "pali": "‘Mā tvaṃ bhāyi mahārāja, mā tvaṃ bhāyi rathesabha; Pañcālaṃ vāhayissāmi [bāhayissāmi (syā.), vārayissāmi (ka.)], kākasenaṃva leḍḍunā.",
      "english": "",
      "sinhala": ""
    },
    {
      "number": 692,
      "pali": "‘Adu paññā kimatthiyā, amacco vāpi tādiso; Yo taṃ sambādhapakkhandaṃ [sambādhapakkhantaṃ (sī. pī.)], dukkhā na parimocaye’’’.",
      "english": "",
      "sinhala": ""
    },
    {
      "number": 693,
      "pali": "‘‘Etha māṇavā uṭṭhetha, mukhaṃ sodhetha sandhino; Vedeho sahamaccehi, umaṅgena [ummaggena (sī. pī.), ummaṅge (syā.) evamuparipi] gamissati’’.",
      "english": "",
      "sinhala": ""
    },
    {
      "number": 694,
      "pali": "‘‘Tassa taṃ vacanaṃ sutvā, paṇḍitassānucārino [paṇḍitassānusārino (sī. syā. pī.)]; Umaṅgadvāraṃ vivariṃsu, yantayutte ca aggaḷe’’.",
      "english": "",
      "sinhala": ""
    },
    {
      "number": 695,
      "pali": "‘‘Purato senako yāti, pacchato ca mahosadho; Majjhe ca rājā vedeho, amaccaparivārito’’.",
      "english": "",
      "sinhala": ""
    },
    {
      "number": 696,
      "pali": "‘‘Umaṅgā nikkhamitvāna, vedeho nāvamāruhi; Abhirūḷhañca taṃ ñatvā [abhiruyhañca ñatvāna (syā. ka.)], anusāsi mahosadho.",
      "english": "",
      "sinhala": ""
    },
    {
      "number": 697,
      "pali": "‘Ayaṃ te sasuro deva, ayaṃ sassu janādhipa; Yathā mātu paṭipatti, evaṃ te hotu sassuyā.",
      "english": "",
      "sinhala": ""
    },
    {
      "number": 698,
      "pali": "‘Yathāpi niyako bhātā, saudariyo ekamātuko; Evaṃ pañcālacando te, dayitabbo rathesabha.",
      "english": "",
      "sinhala": ""
    },
    {
      "number": 699,
      "pali": "‘Ayaṃ pañcālacandī te, rājaputtī abhicchitā [abhijjhitā (sī. syā. pī.)]; Kāmaṃ karohi te tāya, bhariyā te rathesabha’’’.",
      "english": "",
      "sinhala": ""
    },
    {
      "number": 700,
      "pali": "‘‘Āruyha nāvaṃ taramāno, kinnu tīramhi tiṭṭhasi; Kicchā muttāmha dukkhato, yāma dāni mahosadha’’.",
      "english": "",
      "sinhala": ""
    },
    {
      "number": 701,
      "pali": "‘‘Nesa dhammo mahārāja, yohaṃ senāya nāyako; Senaṅgaṃ parihāpetvā, attānaṃ parimocaye.",
      "english": "",
      "sinhala": ""
    },
    {
      "number": 702,
      "pali": "‘‘Nivesanamhi te deva, senaṅgaṃ parihāpitaṃ; Taṃ dinnaṃ brahmadattena, ānayissaṃ rathesabha’’.",
      "english": "",
      "sinhala": ""
    },
    {
      "number": 703,
      "pali": "‘‘Appaseno mahāsenaṃ, kathaṃ viggayha [niggayha (syā. ka.)] ṭhassasi; Dubbalo balavantena, vihaññissasi paṇḍita’’.",
      "english": "",
      "sinhala": ""
    },
    {
      "number": 704,
      "pali": "‘‘Appasenopi ce mantī, mahāsenaṃ amantinaṃ; Jināti rājā rājāno, ādiccovudayaṃ tamaṃ’’.",
      "english": "",
      "sinhala": ""
    },
    {
      "number": 705,
      "pali": "‘‘Susukhaṃ vata saṃvāso, paṇḍitehīti senaka; Pakkhīva pañjare baddhe, macche jālagateriva; Amittahatthattagate [amittassa hatthagate (ka.)], mocayī no mahosadho’’.",
      "english": "",
      "sinhala": ""
    },
    {
      "number": 706,
      "pali": "‘‘Evametaṃ [evameva (syā.)] mahārāja, paṇḍitā hi sukhāvahā; Pakkhīva pañjare baddhe, macche jālagateriva; Amittahatthattagate, mocayī no mahosadho’’.",
      "english": "",
      "sinhala": ""
    },
    {
      "number": 707,
      "pali": "‘‘Rakkhitvā kasiṇaṃ rattiṃ, cūḷaneyyo mahabbalo; Udentaṃ aruṇuggasmiṃ, upakāriṃ upāgami.",
      "english": "",
      "sinhala": ""
    },
    {
      "number": 708,
      "pali": "‘‘Āruyha pavaraṃ nāgaṃ, balavantaṃ saṭṭhihāyanaṃ; Rājā avoca pañcālo, cūḷaneyyo mahabbalo.",
      "english": "",
      "sinhala": ""
    },
    {
      "number": 709,
      "pali": "‘‘Sannaddho maṇivammena [maṇicammena (syā.)], saramādāya pāṇinā; Pesiye ajjhabhāsittha, puthugumbe samāgate.",
      "english": "",
      "sinhala": ""
    },
    {
      "number": 710,
      "pali": "‘‘Hatthārohe anīkaṭṭhe, rathike pattikārake; Upāsanamhi katahatthe, vālavedhe samāgate’’.",
      "english": "",
      "sinhala": ""
    },
    {
      "number": 711,
      "pali": "‘‘Pesetha kuñjare dantī, balavante saṭṭhihāyane; Maddantu kuñjarā nagaraṃ, vedehena sumāpitaṃ.",
      "english": "",
      "sinhala": ""
    },
    {
      "number": 712,
      "pali": "‘‘Vacchadantamukhā setā, tikkhaggā aṭṭhivedhino; Paṇunnā dhanuvegena, sampatantutarītarā.",
      "english": "",
      "sinhala": ""
    },
    {
      "number": 713,
      "pali": "‘‘Māṇavā vammino sūrā, citradaṇḍayutāvudhā; Pakkhandino mahānāgā, hatthīnaṃ hontu sammukhā.",
      "english": "",
      "sinhala": ""
    },
    {
      "number": 714,
      "pali": "‘‘Sattiyo teladhotāyo, accimantā [accimantī (sī.)] pabhassarā; Vijjotamānā tiṭṭhantu, sataraṃsīva [sataraṃsā viya (sī.)] tārakā.",
      "english": "",
      "sinhala": ""
    },
    {
      "number": 715,
      "pali": "‘‘Āvudhabalavantānaṃ, guṇikāyūradhārinaṃ; Etādisānaṃ yodhānaṃ, saṅgāme apalāyinaṃ; Vedeho kuto muccissati, sace pakkhīva kāhiti.",
      "english": "",
      "sinhala": ""
    },
    {
      "number": 716,
      "pali": "‘‘Tiṃsa me purisanāvutyo, sabbevekekaniccitā; Yesaṃ samaṃ na passāmi, kevalaṃ mahimaṃ caraṃ.",
      "english": "",
      "sinhala": ""
    },
    {
      "number": 717,
      "pali": "‘‘Nāgā ca kappitā dantī, balavanto saṭṭhihāyanā; Yesaṃ khandhesu sobhanti, kumārā cārudassanā;",
      "english": "",
      "sinhala": ""
    },
    {
      "number": 718,
      "pali": "‘‘Pītālaṅkārā pītavasanā, pītuttaranivāsanā; Nāgakhandhesu sobhanti, devaputtāva nandane.",
      "english": "",
      "sinhala": ""
    },
    {
      "number": 719,
      "pali": "‘‘Pāṭhīnavaṇṇā nettiṃsā, teladhotā pabhassarā; Niṭṭhitā naradhīrehi [naravīrehi (sī. syā. pī.)], samadhārā sunissitā.",
      "english": "",
      "sinhala": ""
    },
    {
      "number": 720,
      "pali": "‘‘Vellālino vītamalā, sikkāyasamayā daḷhā; Gahitā balavantehi, suppahārappahāribhi.",
      "english": "",
      "sinhala": ""
    },
    {
      "number": 721,
      "pali": "‘‘Suvaṇṇatharusampannā, lohitakacchupadhāritā; Vivattamānā sobhanti, vijjuvabbhaghanantare.",
      "english": "",
      "sinhala": ""
    },
    {
      "number": 722,
      "pali": "‘‘Paṭākā [patākā (sī. pī.), pathakā (syā.)] vammino sūrā, asicammassa kovidā; Dhanuggahā sikkhitarā [tharuggahā sikkhitāro (sī. pī.)], nāgakhandhe nipātino [nāgakhandhātipātino (sī. pī.)].",
      "english": "",
      "sinhala": ""
    },
    {
      "number": 723,
      "pali": "‘‘Etādisehi parikkhitto, natthi mokkho ito tava; Pabhāvaṃ te na passāmi, yena tvaṃ mithilaṃ vaje’’.",
      "english": "",
      "sinhala": ""
    },
    {
      "number": 724,
      "pali": "‘‘Kiṃ nu santaramānova, nāgaṃ pesesi kuñjaraṃ; Pahaṭṭharūpo āpatasi [āgamasi (syā.), ātapasi (ka.)], siddhatthosmīti [laddhatthosmīti (sī. syā. pī.)] maññasi.",
      "english": "",
      "sinhala": ""
    },
    {
      "number": 725,
      "pali": "‘‘Oharetaṃ dhanuṃ cāpaṃ, khurappaṃ paṭisaṃhara; Oharetaṃ subhaṃ vammaṃ, veḷuriyamaṇisanthataṃ’’ [veḷuriyamaṇisannibhaṃ (syā.)].",
      "english": "",
      "sinhala": ""
    },
    {
      "number": 726,
      "pali": "‘‘Pasannamukhavaṇṇosi, mitapubbañca bhāsasi; Hoti kho maraṇakāle, edisī [tādisī (sī. pī.)] vaṇṇasampadā’’.",
      "english": "",
      "sinhala": ""
    },
    {
      "number": 727,
      "pali": "‘‘Moghaṃ te gajjitaṃ rāja, bhinnamantosi khattiya; Duggaṇhosi [duggaṇho hi (sī. syā. pī.)] tayā rājā, khaḷuṅkeneva [khaḷuṅgeneva (ka.)] sindhavo.",
      "english": "",
      "sinhala": ""
    },
    {
      "number": 728,
      "pali": "‘‘Tiṇṇo hiyyo rājā gaṅgaṃ, sāmacco saparijjano; Haṃsarājaṃ yathā dhaṅko, anujjavaṃ patissasi’’.",
      "english": "",
      "sinhala": ""
    },
    {
      "number": 729,
      "pali": "‘‘Siṅgālā rattibhāgena, phullaṃ disvāna kiṃsukaṃ; Maṃsapesīti maññantā, paribyūḷhā migādhamā.",
      "english": "",
      "sinhala": ""
    },
    {
      "number": 730,
      "pali": "‘‘Vītivattāsu rattīsu, uggatasmiṃ divākare [divākare (sī. syā. pī.)]; Kiṃsukaṃ phullitaṃ disvā, āsacchinnā migādhamā.",
      "english": "",
      "sinhala": ""
    },
    {
      "number": 731,
      "pali": "‘‘Evameva tuvaṃ rāja, vedehaṃ parivāriya [parivāraya (syā. pī.), parivāritaṃ (ka.)]; Āsacchinno gamissasi, siṅgālā kiṃsukaṃ yathā’’.",
      "english": "",
      "sinhala": ""
    },
    {
      "number": 732,
      "pali": "‘‘Imassa hatthe pāde ca, kaṇṇanāsañca chindatha; Yo me amittaṃ hatthagataṃ, vedehaṃ parimocayi.",
      "english": "",
      "sinhala": ""
    },
    {
      "number": 733,
      "pali": "‘‘Imaṃ maṃsaṃva pātabyaṃ [maṃsaṃva pātabbaṃ (sī. pī.), maṃsañca pātabyaṃ (ka.)], sūle katvā pacantu naṃ; Yo me amittaṃ hatthagataṃ, vedehaṃ parimocayi.",
      "english": "",
      "sinhala": ""
    },
    {
      "number": 734,
      "pali": "‘‘Yathāpi āsabhaṃ cammaṃ, pathabyā vitaniyyati; Sīhassa atho byagghassa, hoti saṅkusamāhataṃ.",
      "english": "",
      "sinhala": ""
    },
    {
      "number": 735,
      "pali": "‘‘Evaṃ taṃ vitanitvāna, vedhayissāmi sattiyā; Yo me amittaṃ hatthagataṃ, vedehaṃ parimocayi’’.",
      "english": "",
      "sinhala": ""
    },
    {
      "number": 736,
      "pali": "‘‘Sace me hatthe pāde ca, kaṇṇanāsañca checchasi; Evaṃ pañcālacandassa, vedeho chedayissati.",
      "english": "",
      "sinhala": ""
    },
    {
      "number": 737,
      "pali": "‘‘Sace me hatthe pāde ca, kaṇṇanāsañca checchasi; Evaṃ pañcālacandiyā, vedeho chedayissati.",
      "english": "",
      "sinhala": ""
    },
    {
      "number": 738,
      "pali": "‘‘Sace me hatthe pāde ca, kaṇṇanāsañca checchasi; Evaṃ nandāya deviyā, vedeho chedayissati.",
      "english": "",
      "sinhala": ""
    },
    {
      "number": 739,
      "pali": "‘‘Sace me hatthe pāde ca, kaṇṇanāsañca checchasi; Evaṃ te puttadārassa, vedeho chedayissati.",
      "english": "",
      "sinhala": ""
    },
    {
      "number": 740,
      "pali": "‘‘Sace maṃsaṃva pātabyaṃ, sūle katvā pacissasi; Evaṃ pañcālacandassa, vedeho pācayissati.",
      "english": "",
      "sinhala": ""
    },
    {
      "number": 741,
      "pali": "‘‘Sace maṃsaṃva pātabyaṃ, sūle katvā pacissasi; Evaṃ pañcālacandiyā, vedeho pācayissati.",
      "english": "",
      "sinhala": ""
    },
    {
      "number": 742,
      "pali": "‘‘Sace maṃsaṃva pātabyaṃ, sūle katvā pacissasi; Evaṃ nandāya deviyā, vedeho pācayissati.",
      "english": "",
      "sinhala": ""
    },
    {
      "number": 743,
      "pali": "‘‘Sace maṃsaṃva pātabyaṃ, sūle katvā pacissasi; Evaṃ te puttadārassa, vedeho pācayissati.",
      "english": "",
      "sinhala": ""
    },
    {
      "number": 744,
      "pali": "‘‘Sace maṃ vitanitvāna, vedhayissasi sattiyā; Evaṃ pañcālacandassa, vedeho vedhayissati.",
      "english": "",
      "sinhala": ""
    },
    {
      "number": 745,
      "pali": "‘‘Sace maṃ vitanitvāna, vedhayissasi sattiyā; Evaṃ pañcālacandiyā, vedeho vedhayissati.",
      "english": "",
      "sinhala": ""
    },
    {
      "number": 746,
      "pali": "‘‘Sace maṃ vitanitvāna, vedhayissasi sattiyā; Evaṃ nandāya deviyā, vedeho vedhayissati.",
      "english": "",
      "sinhala": ""
    },
    {
      "number": 747,
      "pali": "‘‘Sace maṃ vitanitvāna, vedhayissasi sattiyā; Evaṃ te puttadārassa, vedeho vedhayissati; Evaṃ no mantitaṃ raho, vedehena mayā saha.",
      "english": "",
      "sinhala": ""
    },
    {
      "number": 748,
      "pali": "‘‘Yathāpi palasataṃ cammaṃ, kontimantāsuniṭṭhitaṃ [kontīmantīsuniṭṭhitaṃ (sī. pī.)]; Upeti tanutāṇāya, sarānaṃ paṭihantave.",
      "english": "",
      "sinhala": ""
    },
    {
      "number": 749,
      "pali": "‘‘Sukhāvaho dukkhanudo, vedehassa yasassino; Matiṃ te paṭihaññāmi, usuṃ palasatena vā’’.",
      "english": "",
      "sinhala": ""
    },
    {
      "number": 750,
      "pali": "‘‘Iṅgha passa mahārāja, suññaṃ antepuraṃ tava; Orodhā ca kumārā ca, tava mātā ca khattiya; Umaṅgā nīharitvāna, vedehassupanāmitā’’.",
      "english": "",
      "sinhala": ""
    },
    {
      "number": 751,
      "pali": "‘‘Iṅgha antepuraṃ mayhaṃ, gantvāna vicinātha naṃ; Yathā imassa vacanaṃ, saccaṃ vā yadi vā musā’’.",
      "english": "",
      "sinhala": ""
    },
    {
      "number": 752,
      "pali": "‘‘Evametaṃ mahārāja, yathā āha mahosadho; Suññaṃ antepuraṃ sabbaṃ, kākapaṭṭanakaṃ yathā’’.",
      "english": "",
      "sinhala": ""
    },
    {
      "number": 753,
      "pali": "‘‘Ito gatā mahārāja, nārī sabbaṅgasobhanā; Kosambaphalakasussoṇī [kosumbhaphalakasussoṇī (sī. syā. pī.)], haṃsagaggarabhāṇinī.",
      "english": "",
      "sinhala": ""
    },
    {
      "number": 754,
      "pali": "‘‘Ito nītā mahārāja, nārī sabbaṅgasobhanā; Koseyyavasanā sāmā, jātarūpasumekhalā.",
      "english": "",
      "sinhala": ""
    },
    {
      "number": 755,
      "pali": "‘‘Surattapādā kalyāṇī, suvaṇṇamaṇimekhalā; Pārevatakkhī sutanū, bimboṭṭhā tanumajjhimā.",
      "english": "",
      "sinhala": ""
    },
    {
      "number": 756,
      "pali": "‘‘Sujātā bhujalaṭṭhīva, vedīva [vellīva (sī. pī.)] tanumajjhimā; Dīghassā kesā asitā, īsakaggapavellitā.",
      "english": "",
      "sinhala": ""
    },
    {
      "number": 757,
      "pali": "‘‘Sujātā migachāpāva, hemantaggisikhāriva; Nadīva giriduggesu, sañchannā khuddaveḷubhi.",
      "english": "",
      "sinhala": ""
    },
    {
      "number": 758,
      "pali": "‘‘Nāganāsūru kalyāṇī, paramā [paṭhamā (sī. pī.)] timbarutthanī; Nātidīghā nātirassā, nālomā nātilomasā’’.",
      "english": "",
      "sinhala": ""
    },
    {
      "number": 759,
      "pali": "‘‘Nandāya nūna maraṇena, nandasi sirivāhana; Ahañca nūna nandā ca, gacchāma yamasādhanaṃ’’.",
      "english": "",
      "sinhala": ""
    },
    {
      "number": 760,
      "pali": "‘‘Dibbaṃ adhīyase māyaṃ, akāsi cakkhumohanaṃ; Yo me amittaṃ hatthagataṃ, vedehaṃ parimocayi’’.",
      "english": "",
      "sinhala": ""
    },
    {
      "number": 761,
      "pali": "‘‘Adhīyanti mahārāja [adhiyanti ve mahārāja (syā. ka.)], dibbamāyidha paṇḍitā; Te mocayanti attānaṃ, paṇḍitā mantino janā.",
      "english": "",
      "sinhala": ""
    },
    {
      "number": 762,
      "pali": "‘‘Santi māṇavaputtā me, kusalā sandhichedakā; Yesaṃ katena maggena, vedeho mithilaṃ gato’’.",
      "english": "",
      "sinhala": ""
    },
    {
      "number": 763,
      "pali": "‘‘Iṅgha passa mahārāja, umaṅgaṃ sādhu māpitaṃ; Hatthīnaṃ atha assānaṃ, rathānaṃ atha pattinaṃ; Ālokabhūtaṃ tiṭṭhantaṃ, umaṅgaṃ sādhu māpitaṃ’’ [niṭṭhitaṃ (sī. syā. pī.)].",
      "english": "",
      "sinhala": ""
    },
    {
      "number": 764,
      "pali": "‘‘Lābhā vata videhānaṃ, yassimedisā paṇḍitā; Ghare vasanti vijite, yathā tvaṃsi mahosadha’’.",
      "english": "",
      "sinhala": ""
    },
    {
      "number": 765,
      "pali": "‘‘Vuttiñca parihārañca, diguṇaṃ bhattavetanaṃ; Dadāmi vipule bhoge, bhuñja kāme ramassu ca; Mā videhaṃ paccagamā, kiṃ videho karissati’’.",
      "english": "",
      "sinhala": ""
    },
    {
      "number": 766,
      "pali": "‘‘Yo cajetha mahārāja, bhattāraṃ dhanakāraṇā; Ubhinnaṃ hoti gārayho, attano ca parassa ca; Yāva jīveyya vedeho, nāññassa puriso siyā.",
      "english": "",
      "sinhala": ""
    },
    {
      "number": 767,
      "pali": "‘‘Yo cajetha mahārāja, bhattāraṃ dhanakāraṇā; Ubhinnaṃ hoti gārayho, attano ca parassa ca; Yāva tiṭṭheyya vedeho, nāññassa vijite vase’’.",
      "english": "",
      "sinhala": ""
    },
    {
      "number": 768,
      "pali": "‘‘Dammi nikkhasahassaṃ te, gāmāsītiñca kāsisu; Dāsisatāni cattāri, dammi bhariyāsatañca te; Sabbaṃ senaṅgamādāya, sotthiṃ gaccha mahosadha.",
      "english": "",
      "sinhala": ""
    },
    {
      "number": 769,
      "pali": "‘‘Yāva dadantu hatthīnaṃ, assānaṃ diguṇaṃ vidhaṃ; Tappentu annapānena, rathike pattikārake’’.",
      "english": "",
      "sinhala": ""
    },
    {
      "number": 770,
      "pali": "‘‘Hatthī asse rathe pattī, gacchevādāya paṇḍita; Passatu taṃ mahārājā, vedeho mithilaṃ gataṃ [mithilaggahaṃ (ka.)].",
      "english": "",
      "sinhala": ""
    },
    {
      "number": 771,
      "pali": "‘‘Hatthī assā rathā pattī, senā padissate mahā; Caturaṅginī bhīsarūpā, kiṃ nu maññasi paṇḍita’’ [maññanti paṇḍitā (sī. syā. pī.)].",
      "english": "",
      "sinhala": ""
    },
    {
      "number": 772,
      "pali": "‘‘Ānando te mahārāja, uttamo paṭidissati; Sabbaṃ senaṅgamādāya, sotthiṃ patto mahosadho’’.",
      "english": "",
      "sinhala": ""
    },
    {
      "number": 773,
      "pali": "‘‘Yathā petaṃ susānasmiṃ, chaḍḍetvā caturo janā; Evaṃ kapilaye tyamha [kappiliye tyamhā (syā.), kampilliye tyamhā (sī.), kampilliyaraṭṭhe (pī.)], chaḍḍayitvā idhāgatā.",
      "english": "",
      "sinhala": ""
    },
    {
      "number": 774,
      "pali": "‘‘Atha tvaṃ kena vaṇṇena, kena vā pana hetunā; Kena vā atthajātena, attānaṃ parimocayi’’.",
      "english": "",
      "sinhala": ""
    },
    {
      "number": 775,
      "pali": "‘‘Atthaṃ atthena vedeha, mantaṃ mantena khattiya; Parivārayiṃ [parivārayissaṃ (sī. syā.)] rājānaṃ, jambudīpaṃva sāgaro’’.",
      "english": "",
      "sinhala": ""
    },
    {
      "number": 776,
      "pali": "‘‘Dinnaṃ nikkhasahassaṃ me, gāmāsīti ca kāsisu; Dāsīsatāni cattāri, dinnaṃ bhariyāsatañca me; Sabbaṃ senaṅgamādāya, sotthināmhi idhāgato’’.",
      "english": "",
      "sinhala": ""
    },
    {
      "number": 777,
      "pali": "‘‘Susukhaṃ vata saṃvāso, paṇḍitehīti senaka; Pakkhīva pañjare baddhe, macche jālagateriva; Amittahatthattagate [amittassa hatthagate (ka.)], mocayī no mahosadho’’.",
      "english": "",
      "sinhala": ""
    },
    {
      "number": 778,
      "pali": "‘‘Evametaṃ mahārāja, paṇḍitā hi sukhāvahā; Pakkhīva pañjare baddhe, macche jālagateriva; Amittahatthattagate, mocayī no mahosadho’’.",
      "english": "",
      "sinhala": ""
    },
    {
      "number": 779,
      "pali": "‘‘Āhaññantu sabbavīṇā, bheriyo dindimāni ca; Dhamentu māgadhā saṅkhā, vaggū nadantu dundubhī’’.",
      "english": "",
      "sinhala": ""
    },
    {
      "number": 780,
      "pali": "‘‘Orodhā ca kumārā ca, vesiyānā ca brāhmaṇā; Bahuṃ annañca pānañca, paṇḍitassābhihārayuṃ.",
      "english": "",
      "sinhala": ""
    },
    {
      "number": 781,
      "pali": "‘‘Hatthārohā anīkaṭṭhā, rathikā pattikārakā; Bahuṃ annañca pānañca, paṇḍitassābhihārayuṃ.",
      "english": "",
      "sinhala": ""
    },
    {
      "number": 782,
      "pali": "‘‘Samāgatā jānapadā, negamā ca samāgatā; Bahuṃ annañca pānañca, paṇḍitassābhihārayuṃ.",
      "english": "",
      "sinhala": ""
    },
    {
      "number": 783,
      "pali": "‘‘Bahujano pasannosi, disvā paṇḍitamāgataṃ; Paṇḍitamhi anuppatte, celukkhepo avattathā’’ti. Umaṅgajātakaṃ [mahāummaggajātakaṃ (sī. pī.), mahosadhajātakaṃ (syā.§ka.)] pañcamaṃ.",
      "english": "",
      "sinhala": ""
    },
    {
      "number": 784,
      "pali": "‘‘Yaṃ kiñci ratanaṃ atthi, dhataraṭṭhanivesane; Sabbāni te upayantu, dhītaraṃ dehi rājino’’.",
      "english": "",
      "sinhala": "",
      "paliTitle": "Bhūridattajātakaṃ"
    },
    {
      "number": 785,
      "pali": "‘‘Na no vivāho nāgehi, katapubbo kudācanaṃ; Taṃ vivāhaṃ asaṃyuttaṃ, kathaṃ amhe karomase’’.",
      "english": "",
      "sinhala": ""
    },
    {
      "number": 786,
      "pali": "‘‘Jīvitaṃ nūna te cattaṃ, raṭṭhaṃ vā manujādhipa; Na hi nāge kupitamhi, ciraṃ jīvanti tādisā.",
      "english": "",
      "sinhala": ""
    },
    {
      "number": 787,
      "pali": "‘‘Yo tvaṃ deva manussosi, iddhimantaṃ aniddhimā; Varuṇassa niyaṃ puttaṃ, yāmunaṃ atimaññasi’’.",
      "english": "",
      "sinhala": ""
    },
    {
      "number": 788,
      "pali": "‘‘Nātimaññāmi rājānaṃ, dhataraṭṭhaṃ yasassinaṃ; Dhataraṭṭho hi nāgānaṃ, bahūnamapi issaro.",
      "english": "",
      "sinhala": ""
    },
    {
      "number": 789,
      "pali": "‘‘Ahi mahānubhāvopi, na me dhītaramāraho; Khattiyo ca videhānaṃ, abhijātā samuddajā’’.",
      "english": "",
      "sinhala": ""
    },
    {
      "number": 790,
      "pali": "‘‘Kambalassatarā uṭṭhentu, sabbe nāge nivedaya; Bārāṇasiṃ pavajjantu, mā ca kañci [kiñci (sī. pī. ka.)] viheṭhayuṃ’’.",
      "english": "",
      "sinhala": ""
    },
    {
      "number": 791,
      "pali": "‘‘Nivesanesu sobbhesu, rathiyā caccaresu ca; Rukkhaggesu ca lambantu, vitatā toraṇesu ca.",
      "english": "",
      "sinhala": ""
    },
    {
      "number": 792,
      "pali": "‘‘Ahampi sabbasetena, mahatā sumahaṃ puraṃ; Parikkhipissaṃ bhogehi, kāsīnaṃ janayaṃ bhayaṃ’’.",
      "english": "",
      "sinhala": ""
    },
    {
      "number": 793,
      "pali": "Tassa taṃ vacanaṃ sutvā, uragānekavaṇṇino; Bārāṇasiṃ pavajjiṃsu, na ca kañci viheṭhayuṃ.",
      "english": "",
      "sinhala": ""
    },
    {
      "number": 794,
      "pali": "Nivesanesu sobbhesu, rathiyā caccaresu ca; Rukkhaggesu ca lambiṃsu, vitatā toraṇesu ca.",
      "english": "",
      "sinhala": ""
    },
    {
      "number": 795,
      "pali": "Tesu disvāna lambante, puthū kandiṃsu nāriyo; Nāge soṇḍikate disvā, passasante muhuṃ muhuṃ.",
      "english": "",
      "sinhala": ""
    },
    {
      "number": 796,
      "pali": "Bārāṇasī pabyadhitā, āturā samapajjatha; Bāhā paggayha pakkanduṃ, ‘‘dhītaraṃ dehi rājino’’.",
      "english": "",
      "sinhala": ""
    },
    {
      "number": 797,
      "pali": "‘‘Pupphābhihārassa vanassa majjhe, ko lohitakkho vitatantaraṃso; Kā kambukāyūradharā suvatthā, tiṭṭhanti nāriyo dasa vandamānā.",
      "english": "",
      "sinhala": ""
    },
    {
      "number": 798,
      "pali": "‘‘Ko tvaṃ brahābāhu vanassa majjhe, virocasi ghatasittova aggi; Mahesakkho aññatarosi yakkho, udāhu nāgosi mahānubhāvo’’.",
      "english": "",
      "sinhala": ""
    },
    {
      "number": 799,
      "pali": "‘‘Nāgohamasmi iddhimā, tejassī [tejasī (sī. syā. pī. ka.)] duratikkamo; Ḍaṃseyyaṃ tejasā kuddho, phītaṃ janapadaṃ api.",
      "english": "",
      "sinhala": ""
    },
    {
      "number": 800,
      "pali": "‘‘Samuddajā hi me mātā, dhataraṭṭho ca me pitā; Sudassanakaniṭṭhosmi, bhūridattoti maṃ vidū’’.",
      "english": "",
      "sinhala": ""
    },
    {
      "number": 801,
      "pali": "‘‘Yaṃ gambhīraṃ sadāvaṭṭaṃ, rahadaṃ bhismaṃ pekkhasi; Esa dibyo mamāvāso, anekasataporiso.",
      "english": "",
      "sinhala": ""
    },
    {
      "number": 802,
      "pali": "‘‘Mayūrakoñcābhirudaṃ, nīlodaṃ vanamajjhato; Yamunaṃ pavisa mā bhīto, khemaṃ vattavataṃ [vattavatiṃ (syā. ka.)] sivaṃ’’.",
      "english": "",
      "sinhala": ""
    },
    {
      "number": 803,
      "pali": "‘‘Tattha patto sānucaro, saha puttena brāhmaṇa; Pūjito mayhaṃ kāmehi, sukhaṃ brāhmaṇa vacchasi’’.",
      "english": "",
      "sinhala": ""
    },
    {
      "number": 804,
      "pali": "‘‘Samā samantaparito, pahūtatagarā [bahukā taggarā (sī. syā. pī.)] mahī; Indagopakasañchannā, sobhati harituttamā.",
      "english": "",
      "sinhala": ""
    },
    {
      "number": 805,
      "pali": "‘‘Rammāni vanacetyāni, rammā haṃsūpakūjitā; Opupphāpadmā tiṭṭhanti, pokkharañño [pokkharaññā (syā. pī.)] sunimmitā.",
      "english": "",
      "sinhala": ""
    },
    {
      "number": 806,
      "pali": "‘‘Aṭṭhaṃsā sukatā thambhā, sabbe veḷuriyāmayā; Sahassathambhā pāsādā, pūrā kaññāhi jotare.",
      "english": "",
      "sinhala": ""
    },
    {
      "number": 807,
      "pali": "‘‘Vimānaṃ upapannosi, dibyaṃ puññehi attano; Asambādhaṃ sivaṃ rammaṃ, accantasukhasaṃhitaṃ.",
      "english": "",
      "sinhala": ""
    },
    {
      "number": 808,
      "pali": "‘‘Maññe sahassanettassa, vimānaṃ nābhikaṅkhasi; Iddhī hi tyāyaṃ vipulā, sakkasseva jutīmato’’.",
      "english": "",
      "sinhala": ""
    },
    {
      "number": 809,
      "pali": "‘‘Manasāpi na pattabbo, ānubhāvo jutīmato; Paricārayamānānaṃ, saindānaṃ [indānaṃ (syā. ka.)] vasavattinaṃ’’.",
      "english": "",
      "sinhala": ""
    },
    {
      "number": 810,
      "pali": "‘‘Taṃ vimānaṃ abhijjhāya, amarānaṃ sukhesinaṃ; Uposathaṃ upavasanto, semi vammikamuddhani’’.",
      "english": "",
      "sinhala": ""
    },
    {
      "number": 811,
      "pali": "‘‘Ahañca migamesāno, saputto pāvisiṃ vanaṃ; Taṃ maṃ mataṃ vā jīvaṃ vā, nābhivedenti ñātakā.",
      "english": "",
      "sinhala": ""
    },
    {
      "number": 812,
      "pali": "‘‘Āmantaye bhūridattaṃ, kāsiputtaṃ yasassinaṃ; Tayā no samanuññātā, api passemu ñātake’’.",
      "english": "",
      "sinhala": ""
    },
    {
      "number": 813,
      "pali": "‘‘Eso hi vata me chando, yaṃ vasesi mamantike; Na hi etādisā kāmā, sulabhā honti mānuse.",
      "english": "",
      "sinhala": ""
    },
    {
      "number": 814,
      "pali": "‘‘Sace tvaṃ nicchase vatthuṃ, mama kāmehi pūjito; Mayā tvaṃ samanuññāto, sotthiṃ passāhi ñātake’’.",
      "english": "",
      "sinhala": ""
    },
    {
      "number": 815,
      "pali": "‘‘Dhārayimaṃ maṇiṃ dibyaṃ, pasuṃ putte ca vindati; Arogo sukhito hoti [hohi (syā.)], gacchevādāya brāhmaṇa’’.",
      "english": "",
      "sinhala": ""
    },
    {
      "number": 816,
      "pali": "‘‘Kusalaṃ paṭinandāmi, bhūridatta vaco tava; Pabbajissāmi jiṇṇosmi, na kāme abhipatthaye’’.",
      "english": "",
      "sinhala": ""
    },
    {
      "number": 817,
      "pali": "‘‘Brahmacariyassa ce bhaṅgo, hoti bhogehi kāriyaṃ; Avikampamāno eyyāsi, bahuṃ dassāmi te dhanaṃ’’.",
      "english": "",
      "sinhala": ""
    },
    {
      "number": 818,
      "pali": "‘‘Kusalaṃ paṭinandāmi, bhūridatta vaco tava; Punapi āgamissāmi, sace attho bhavissati’’.",
      "english": "",
      "sinhala": ""
    },
    {
      "number": 819,
      "pali": "‘‘Idaṃ vatvā bhūridatto, pesesi caturo jane; Etha gacchatha uṭṭhetha, khippaṃ pāpetha brāhmaṇaṃ.",
      "english": "",
      "sinhala": ""
    },
    {
      "number": 820,
      "pali": "Tassa taṃ vacanaṃ sutvā, uṭṭhāya caturo janā; Pesitā bhūridattena, khippaṃ pāpesu brāhmaṇaṃ.",
      "english": "",
      "sinhala": ""
    },
    {
      "number": 821,
      "pali": "‘‘Maṇiṃ paggayha maṅgalyaṃ, sādhuvittaṃ [sādhucittaṃ (pī.)] manoramaṃ; Selaṃ byañjanasampannaṃ, ko imaṃ maṇimajjhagā’’.",
      "english": "",
      "sinhala": ""
    },
    {
      "number": 822,
      "pali": "‘‘Lohitakkhasahassāhi, samantā parivāritaṃ; Ajja kālaṃ pathaṃ [padaṃ (sī. pī.)] gacchaṃ, ajjhagāhaṃ maṇiṃ imaṃ’’.",
      "english": "",
      "sinhala": ""
    },
    {
      "number": 823,
      "pali": "‘‘Supaciṇṇo ayaṃ selo, accito mahito [mānito (ka.)] sadā; Sudhārito sunikkhitto, sabbatthamabhisādhaye.",
      "english": "",
      "sinhala": ""
    },
    {
      "number": 824,
      "pali": "‘‘Upacāravipannassa, nikkhepe dhāraṇāya vā; Ayaṃ selo vināsāya, pariciṇṇo ayoniso.",
      "english": "",
      "sinhala": ""
    },
    {
      "number": 825,
      "pali": "‘‘Na imaṃ akusalo [kusalaṃ (ka.)] dibyaṃ, maṇiṃ dhāretumāraho; Paṭipajja sataṃ nikkhaṃ, dehimaṃ ratanaṃ mama’’.",
      "english": "",
      "sinhala": ""
    },
    {
      "number": 826,
      "pali": "‘‘Na ca myāyaṃ maṇī keyyo, gohi [kehi (ka.)] vā ratanehi vā; Selo byañjanasampanno, neva keyyo maṇī mama’’.",
      "english": "",
      "sinhala": ""
    },
    {
      "number": 827,
      "pali": "‘‘No ce tayā maṇī keyyo, gohi [kehi (ka.)] vā ratanehi vā; Atha kena maṇī keyyo, taṃ me akkhāhi pucchito’’.",
      "english": "",
      "sinhala": ""
    },
    {
      "number": 828,
      "pali": "‘‘Yo me saṃse mahānāgaṃ, tejassiṃ duratikkamaṃ; Tassa dajjaṃ imaṃ selaṃ, jalantamiva tejasā’’.",
      "english": "",
      "sinhala": ""
    },
    {
      "number": 829,
      "pali": "‘‘Ko nu brāhmaṇavaṇṇena, supaṇṇo patataṃ varo; Nāgaṃ jigīsamanvesi, anvesaṃ bhakkhamattano.",
      "english": "",
      "sinhala": ""
    },
    {
      "number": 830,
      "pali": "‘‘Nāhaṃ dijādhipo homi, na diṭṭho garuḷo mayā; Āsīvisena vittoti [vittosmi (syā. ka.)], vajjo brāhmaṇa maṃ vidū’’.",
      "english": "",
      "sinhala": ""
    },
    {
      "number": 831,
      "pali": "‘‘Kiṃ nu tuyhaṃ balaṃ atthi, kiṃ sippaṃ vijjate tava; Kismiṃ vā tvaṃ paratthaddho, uragaṃ nāpacāyasi’’.",
      "english": "",
      "sinhala": ""
    },
    {
      "number": 832,
      "pali": "‘‘Āraññikassa isino, cirarattaṃ tapassino; Supaṇṇo kosiyassakkhā, visavijjaṃ anuttaraṃ.",
      "english": "",
      "sinhala": ""
    },
    {
      "number": 833,
      "pali": "‘‘Taṃ bhāvitattaññataraṃ, sammantaṃ pabbatantare; Sakkaccaṃ taṃ upaṭṭhāsiṃ, rattindivamatandito.",
      "english": "",
      "sinhala": ""
    },
    {
      "number": 834,
      "pali": "‘‘So tadā pariciṇṇo me, vattavā brahmacariyavā; Dibbaṃ pātukarī mantaṃ, kāmasā bhagavā mama.",
      "english": "",
      "sinhala": ""
    },
    {
      "number": 835,
      "pali": "‘‘Tyāhaṃ mante paratthaddho, nāhaṃ bhāyāmi bhoginaṃ; Ācariyo visaghātānaṃ, alampānoti [ālambānoti (sī. pī.), ālambāyanoti (syā.)] maṃ vidū’’.",
      "english": "",
      "sinhala": ""
    },
    {
      "number": 836,
      "pali": "‘‘Gaṇhāmase maṇiṃ tāta, somadatta vijānahi; Mā daṇḍena siriṃ pattaṃ, kāmasā pajahimhase’’.",
      "english": "",
      "sinhala": ""
    },
    {
      "number": 837,
      "pali": "‘‘Sakaṃ nivesanaṃ pattaṃ, yo taṃ brāhmaṇa pūjayi; Evaṃ kalyāṇakārissa, kiṃ mohā dubbhimicchasi’’.",
      "english": "",
      "sinhala": ""
    },
    {
      "number": 838,
      "pali": "‘‘Sace tvaṃ [sace hi (sī. pī. ka.)] dhanakāmosi, bhūridatto padassati [bhūridattaṃ padissasi (ka.)]; Tameva gantvā yācassu, bahuṃ dassati te dhanaṃ’’.",
      "english": "",
      "sinhala": ""
    },
    {
      "number": 839,
      "pali": "‘‘Hatthagataṃ pattagataṃ, nikiṇṇaṃ khādituṃ varaṃ; Mā no sandiṭṭhiko attho, somadatta upaccagā’’.",
      "english": "",
      "sinhala": ""
    },
    {
      "number": 840,
      "pali": "‘‘Paccati niraye ghore, mahissamapi vivarati [mahissamava dīyati (sī. pī.), mahimassa vindrīyati (syā.)]; Mittadubbhī hitaccāgī, jīvarevāpi sussati [jīvare cāpi sussare (sī. pī.)].",
      "english": "",
      "sinhala": ""
    },
    {
      "number": 841,
      "pali": "‘‘Sace tvaṃ [sace hi (sī. pī. ka.)] dhanakāmosi, bhūridatto padassati; Maññe attakataṃ veraṃ, naciraṃ vedayissasi’’.",
      "english": "",
      "sinhala": ""
    },
    {
      "number": 842,
      "pali": "‘‘Mahāyaññaṃ yajitvāna, evaṃ sujjhanti brāhmaṇā; Mahāyaññaṃ yajissāma, evaṃ mokkhāma pāpakā’’.",
      "english": "",
      "sinhala": ""
    },
    {
      "number": 843,
      "pali": "‘‘Handa dāni apāyāmi, nāhaṃ ajja tayā saha; Padampekaṃ [padamekaṃ (syā. ka.)] na gaccheyyaṃ, evaṃ kibbisakārinā’’.",
      "english": "",
      "sinhala": ""
    },
    {
      "number": 844,
      "pali": "‘‘Idaṃ vatvāna pitaraṃ, somadatto bahussuto; Ujjhāpetvāna bhūtāni, tamhā ṭhānā apakkami.",
      "english": "",
      "sinhala": ""
    },
    {
      "number": 845,
      "pali": "‘‘Gaṇhāhetaṃ mahānāgaṃ, āharetaṃ maṇiṃ mama; Indagopakavaṇṇābho, yassa lohitako siro.",
      "english": "",
      "sinhala": ""
    },
    {
      "number": 846,
      "pali": "‘‘Kappāsapicurāsīva, eso kāyo padissati [kāya’ssa dissati (sī. pī.)]; Vammikaggagato seti, taṃ tvaṃ gaṇhāhi brāhmaṇa’’.",
      "english": "",
      "sinhala": ""
    },
    {
      "number": 847,
      "pali": "‘‘Athosadhehi dibbehi, jappaṃ mantapadāni ca; Evaṃ taṃ asakkhi satthuṃ [saṭṭhuṃ (sī. pī.), yuṭṭhuṃ (syā.), suttuṃ (ka.)], katvā parittamattano’’.",
      "english": "",
      "sinhala": ""
    },
    {
      "number": 848,
      "pali": "‘‘Mamaṃ disvāna āyantaṃ, sabbakāmasamiddhinaṃ; Indriyāni ahaṭṭhāni, sāvaṃ [sāmaṃ (sī. pī.)] jātaṃ mukhaṃ tava.",
      "english": "",
      "sinhala": ""
    },
    {
      "number": 849,
      "pali": "‘‘Padmaṃ yathā hatthagataṃ, pāṇinā parimadditaṃ; Sāvaṃ jātaṃ [yantaṃ (ka.)] mukhaṃ tuyhaṃ, mamaṃ disvāna edisaṃ.",
      "english": "",
      "sinhala": ""
    },
    {
      "number": 850,
      "pali": "‘‘Kacci nu te nābhisasi [te nābhisayi (sī.), te nābhissasi (syā.)], kacci te atthi vedanā; Yena sāvaṃ mukhaṃ tuyhaṃ, mamaṃ disvāna āgataṃ’’.",
      "english": "",
      "sinhala": ""
    },
    {
      "number": 851,
      "pali": "‘‘Supinaṃ tāta addakkhiṃ, ito māsaṃ adhogataṃ; Dakkhiṇaṃ viya me bāhuṃ, chetvā ruhiramakkhitaṃ; Puriso ādāya pakkāmi, mama rodantiyā sati.",
      "english": "",
      "sinhala": ""
    },
    {
      "number": 852,
      "pali": "‘‘Yatohaṃ [yato taṃ (sī.)] supinamaddakkhiṃ, sudassana vijānahi; Tato divā vā rattiṃ vā, sukhaṃ me nopalabbhati’’.",
      "english": "",
      "sinhala": ""
    },
    {
      "number": 853,
      "pali": "‘‘Yaṃ pubbe parivāriṃsu [paricāriṃsu (sī. pī.)], kaññā ruciraviggahā; Hemajālapaṭicchannā, bhūridatto na dissati.",
      "english": "",
      "sinhala": ""
    },
    {
      "number": 854,
      "pali": "‘‘Yaṃ pubbe parivāriṃsu [paricāriṃsu (sī. pī.)], nettiṃsavaradhārino; Kaṇikārāva samphullā, bhūridatto na dissati.",
      "english": "",
      "sinhala": ""
    },
    {
      "number": 855,
      "pali": "‘‘Handa dāni gamissāma, bhūridattanivesanaṃ; Dhammaṭṭhaṃ sīlasampannaṃ, passāma tava bhātaraṃ’’.",
      "english": "",
      "sinhala": ""
    },
    {
      "number": 856,
      "pali": "‘‘Tañca disvāna āyantiṃ, bhūridattassa mātaraṃ; Bāhā paggayha pakkanduṃ, bhūridattassa nāriyo.",
      "english": "",
      "sinhala": ""
    },
    {
      "number": 857,
      "pali": "‘‘Puttaṃ teyye na jānāma, ito māsaṃ adhogataṃ; Mataṃ vā yadi vā jīvaṃ, bhūridattaṃ yasassinaṃ’’.",
      "english": "",
      "sinhala": ""
    },
    {
      "number": 858,
      "pali": "‘‘Sakuṇī hataputtāva, suññaṃ disvā kulāvakaṃ; Ciraṃ dukkhena jhāyissaṃ, bhūridattaṃ apassatī [imissā gāthāyānantare sī. pī. potthakesu – ‘‘sakuṇī hataputtāva, suññaṃ disvā kulāvakaṃ; tena tena padhāvissa, piyaputtaṃ apassatī’’ti iti ayampi gāthā āgatā].",
      "english": "",
      "sinhala": ""
    },
    {
      "number": 859,
      "pali": "‘‘Kurarī hatachāpāva, suññaṃ disvā kulāvakaṃ; Ciraṃ dukkhena jhāyissaṃ, bhūridattaṃ apassatī.",
      "english": "",
      "sinhala": ""
    },
    {
      "number": 860,
      "pali": "‘‘Sā nūna cakkavākīva, pallalasmiṃ anodake; Ciraṃ dukkhena jhāyissaṃ, bhūridattaṃ apassatī.",
      "english": "",
      "sinhala": ""
    },
    {
      "number": 861,
      "pali": "‘‘Kammārānaṃ yathā ukkā, anto jhāyati no bahi; Evaṃ jhāyāmi sokena, bhūridattaṃ apassatī’’.",
      "english": "",
      "sinhala": ""
    },
    {
      "number": 862,
      "pali": "‘‘Sālāva sampamathitā [sampamadditā (syā. ka.)], mālutena pamadditā; Senti puttā ca dārā ca, bhūridattanivesane’’.",
      "english": "",
      "sinhala": ""
    },
    {
      "number": 863,
      "pali": "‘‘Idaṃ sutvāna nigghosaṃ, bhūridattanivesane; Ariṭṭho ca subhogo [subhago (sī. pī.)] ca, padhāviṃsu anantarā [upadhāviṃsu anantarā (sī. pī.)].",
      "english": "",
      "sinhala": ""
    },
    {
      "number": 864,
      "pali": "‘‘Amma assāsa mā soci, evaṃdhammā hi pāṇino; Cavanti upapajjanti, esassa pariṇāmitā’’.",
      "english": "",
      "sinhala": ""
    },
    {
      "number": 865,
      "pali": "‘‘Ahampi tāta jānāmi, evaṃdhammā hi pāṇino; Sokena ca paretasmi, bhūridattaṃ apassatī.",
      "english": "",
      "sinhala": ""
    },
    {
      "number": 866,
      "pali": "‘‘Ajja ce me imaṃ rattiṃ, sudassana vijānahi; Bhūridattaṃ apassantī, maññe hissāmi jīvitaṃ’’.",
      "english": "",
      "sinhala": ""
    },
    {
      "number": 867,
      "pali": "‘‘Amma assāsa mā soci, ānayissāma bhātaraṃ; Disodisaṃ gamissāma, bhātupariyesanaṃ caraṃ.",
      "english": "",
      "sinhala": ""
    },
    {
      "number": 868,
      "pali": "‘‘Pabbate giriduggesu, gāmesu nigamesu ca; Orena sattarattassa [orena dasarattassa (sī. pī.)], bhātaraṃ passa āgataṃ’’.",
      "english": "",
      "sinhala": ""
    },
    {
      "number": 869,
      "pali": "‘‘Hatthā pamutto urago, pāde te nipatī bhusaṃ; Kacci nu taṃ ḍaṃsī tāta [kacci taṃ nu ḍasī tāta (sī.), kacci nu ḍaṃsito tāta (syā.), kaccitānuḍasī tāta (pī.)], mā bhāyi sukhito bhava’’.",
      "english": "",
      "sinhala": ""
    },
    {
      "number": 870,
      "pali": "‘‘Neva mayhaṃ ayaṃ nāgo, alaṃ dukkhāya kāyaci; Yāvatatthi ahiggāho, mayā bhiyyo na vijjati’’.",
      "english": "",
      "sinhala": ""
    },
    {
      "number": 871,
      "pali": "‘‘Ko nu brāhmaṇavaṇṇena, ditto [datto (sī. syā. pī.)] parisamāgato; Avhāyantu suyuddhena, suṇantu parisā mama’’.",
      "english": "",
      "sinhala": ""
    },
    {
      "number": 872,
      "pali": "‘‘Tvaṃ maṃ nāgena ālampa, ahaṃ maṇḍūkachāpiyā; Hotu no abbhutaṃ tattha, āsahassehi pañcahi’’.",
      "english": "",
      "sinhala": ""
    },
    {
      "number": 873,
      "pali": "‘‘Ahañhi vasumā aḍḍho, tvaṃ daliddosi māṇava; Ko nu te pāṭibhogatthi, upajūtañca kiṃ siyā.",
      "english": "",
      "sinhala": ""
    },
    {
      "number": 874,
      "pali": "‘‘Upajūtañca me assa, pāṭibhogo ca tādiso; Hotu no abbhutaṃ tattha, āsahassehi pañcahi’’.",
      "english": "",
      "sinhala": ""
    },
    {
      "number": 875,
      "pali": "‘‘Suṇohi me mahārāja, vacanaṃ bhaddamatthu te; Pañcannaṃ me sahassānaṃ, pāṭibhogo hi kittima’’.",
      "english": "",
      "sinhala": ""
    },
    {
      "number": 876,
      "pali": "‘‘Pettikaṃ vā iṇaṃ hoti, yaṃ vā hoti sayaṃkataṃ; Kiṃ tvaṃ evaṃ bahuṃ mayhaṃ, dhanaṃ yācasi brāhmaṇa’’.",
      "english": "",
      "sinhala": ""
    },
    {
      "number": 877,
      "pali": "‘‘Alampāno hi nāgena, mamaṃ abhijigīsati [abhijigiṃsati (sī. syā. pī.)]; Ahaṃ maṇḍūkachāpiyā, ḍaṃsayissāmi brāhmaṇaṃ.",
      "english": "",
      "sinhala": ""
    },
    {
      "number": 878,
      "pali": "‘‘Taṃ tvaṃ daṭṭhuṃ mahārāja, ajja raṭṭhābhivaḍḍhana; Khattasaṅghaparibyūḷho, niyyāhi ahidassanaṃ’’ [abhidassanaṃ (sī. pī.)].",
      "english": "",
      "sinhala": ""
    },
    {
      "number": 879,
      "pali": "‘‘Neva taṃ atimaññāmi, sippavādena māṇava; Atimattosi sippena, uragaṃ nāpacāyasi’’.",
      "english": "",
      "sinhala": ""
    },
    {
      "number": 880,
      "pali": "‘‘Ahampi nātimaññāmi, sippavādena brāhmaṇa; Avisena ca nāgena, bhusaṃ vañcayase janaṃ.",
      "english": "",
      "sinhala": ""
    },
    {
      "number": 881,
      "pali": "‘‘Evaṃ cetaṃ jano jaññā, yathā jānāmi taṃ ahaṃ; Na tvaṃ labhasi ālampa, bhusamuṭṭhiṃ [thusamuṭṭhiṃ (syā.), sattumuṭṭhiṃ (sī. pī.)] kuto dhanaṃ’’.",
      "english": "",
      "sinhala": ""
    },
    {
      "number": 882,
      "pali": "‘‘Kharājino jaṭī dummī [rummī (sī. syā. pī.)], ditto parisamāgato; Yo tvaṃ evaṃ gataṃ nāgaṃ, aviso atimaññasi.",
      "english": "",
      "sinhala": ""
    },
    {
      "number": 883,
      "pali": "‘‘Āsajja kho naṃ jaññāsi, puṇṇaṃ uggassa tejaso; Maññe taṃ bhasmarāsiṃva, khippameso karissati’’.",
      "english": "",
      "sinhala": ""
    },
    {
      "number": 884,
      "pali": "‘‘Siyā visaṃ siluttassa, deḍḍubhassa silābhuno; Neva lohitasīsassa, visaṃ nāgassa vijjati’’.",
      "english": "",
      "sinhala": ""
    },
    {
      "number": 885,
      "pali": "‘‘Sutametaṃ arahataṃ, saññatānaṃ tapassinaṃ; Idha dānāni datvāna, saggaṃ gacchanti dāyakā; Jīvanto dehi dānāni, yadi te atthi dātave.",
      "english": "",
      "sinhala": ""
    },
    {
      "number": 886,
      "pali": "‘‘Ayaṃ nāgo mahiddhiko, tejassī duratikkamo; Tena taṃ ḍaṃsayissāmi, so taṃ bhasmaṃ karissati’’.",
      "english": "",
      "sinhala": ""
    },
    {
      "number": 887,
      "pali": "‘‘Mayāpetaṃ sutaṃ samma, saññatānaṃ tapassinaṃ; Idha dānāni datvāna, saggaṃ gacchanti dāyakā; Tvameva dehi jīvanto, yadi te atthi dātave.",
      "english": "",
      "sinhala": ""
    },
    {
      "number": 888,
      "pali": "‘‘Ayaṃ ajamukhī [accimukhī (sī. syā. pī.)] nāma, puṇṇā uggassa tejaso; Tāya taṃ ḍaṃsayissāmi, sā taṃ bhasmaṃ karissati’’.",
      "english": "",
      "sinhala": ""
    },
    {
      "number": 889,
      "pali": "‘‘Yā dhītā dhataraṭṭhassa, vemātā bhaginī mama; Sā taṃ ḍaṃsatvajamukhī [sā dissatu accimukhī (sī. pī.)], puṇṇā uggassa tejaso’’.",
      "english": "",
      "sinhala": ""
    },
    {
      "number": 890,
      "pali": "‘‘Chamāyaṃ ce nisiñcissaṃ, brahmadatta vijānahi; Tiṇalatāni osadhyo, ussusseyyuṃ asaṃsayaṃ.",
      "english": "",
      "sinhala": ""
    },
    {
      "number": 891,
      "pali": "‘‘Uddhaṃ ce pātayissāmi, brahmadatta vijānahi; Satta vassāniyaṃ devo, na vasse na himaṃ pate.",
      "english": "",
      "sinhala": ""
    },
    {
      "number": 892,
      "pali": "‘‘Udake ce nisiñcissaṃ, brahmadatta vijānahi; Yāvantodakajā [yāvatā odakā (sī.), yāvatā udakajā (pī.)] pāṇā, mareyyuṃ macchakacchapā’’.",
      "english": "",
      "sinhala": ""
    },
    {
      "number": 893,
      "pali": "‘‘Lokyaṃ sajantaṃ udakaṃ, payāgasmiṃ patiṭṭhitaṃ; Komaṃ ajjhoharī bhūto, ogāḷhaṃ yamunaṃ nadiṃ’’.",
      "english": "",
      "sinhala": ""
    },
    {
      "number": 894,
      "pali": "‘‘Yadesa lokādhipatī yasassī, bārāṇasiṃ pakriya [pakiraparī (sī. pī.), pakiraharī (syā.)] samantato; Tassāha putto uragūsabhassa, subhogoti maṃ brāhmaṇa vedayanti’’.",
      "english": "",
      "sinhala": ""
    },
    {
      "number": 895,
      "pali": "‘‘Sace hi putto uragūsabhassa, kāsissa [kaṃsassa (sī. pī.)] rañño amarādhipassa; Mahesakkho aññataro pitā te, maccesu mātā pana te atulyā; Na tādiso arahati brāhmaṇassa, dāsampi ohārituṃ [ohātuṃ (sī. pī.)] mahānubhāvo’’.",
      "english": "",
      "sinhala": ""
    },
    {
      "number": 896,
      "pali": "‘‘Rukkhaṃ nissāya vijjhittho, eṇeyyaṃ pātumāgataṃ; So viddho dūramacari [dūra’masarā (sī. pī.)], saravegena sīghavā [sekhavā (sī. pī.), pekkhavā (syā. ka.)].",
      "english": "",
      "sinhala": ""
    },
    {
      "number": 897,
      "pali": "‘‘Taṃ tvaṃ patitamaddakkhi, araññasmiṃ brahāvane; Samaṃ sakājamādāya, sāyaṃ nigrodhupāgami.",
      "english": "",
      "sinhala": ""
    },
    {
      "number": 898,
      "pali": "‘‘Sukasāḷikasaṅghuṭṭhaṃ, piṅgalaṃ [piṅgiyaṃ (sī. syā. pī.)] santhatāyutaṃ; Kokilābhirudaṃ rammaṃ, dhuvaṃ haritasaddalaṃ.",
      "english": "",
      "sinhala": ""
    },
    {
      "number": 899,
      "pali": "‘‘Tattha te so pāturahu, iddhiyā yasasā jalaṃ; Mahānubhāvo bhātā me, kaññāhi parivārito.",
      "english": "",
      "sinhala": ""
    },
    {
      "number": 900,
      "pali": "‘‘So tena pariciṇṇo tvaṃ, sabbakāmehi tappito; Aduṭṭhassa tuvaṃ dubbhi, taṃ te veraṃ idhāgataṃ.",
      "english": "",
      "sinhala": ""
    },
    {
      "number": 901,
      "pali": "‘‘Khippaṃ gīvaṃ pasārehi, na te dassāmi jīvitaṃ; Bhātu parisaraṃ veraṃ, chedayissāmi te siraṃ’’.",
      "english": "",
      "sinhala": ""
    },
    {
      "number": 902,
      "pali": "‘‘Ajjhāyako yācayogī, āhutaggi ca brāhmaṇo; Etehi tīhi ṭhānehi, avajjho hoti [bhavati (sī. syā. pī.)] brāhmaṇo’’.",
      "english": "",
      "sinhala": ""
    },
    {
      "number": 903,
      "pali": "‘‘Yaṃ pūraṃ dhataraṭṭhassa, ogāḷhaṃ yamunaṃ nadiṃ; Jotate sabbasovaṇṇaṃ, girimāhacca yāmunaṃ.",
      "english": "",
      "sinhala": ""
    },
    {
      "number": 904,
      "pali": "‘‘Tattha te purisabyagghā, sodariyā mama bhātaro; Yathā te tattha vakkhanti, tathā hessasi brāhmaṇa’’.",
      "english": "",
      "sinhala": ""
    },
    {
      "number": 905,
      "pali": "‘‘Anittarā ittarasampayuttā, yaññā ca vedā ca subhogaloke; Tadaggarayhañhi vinindamāno, jahāti vittañca satañca dhammaṃ.",
      "english": "",
      "sinhala": ""
    },
    {
      "number": 906,
      "pali": "‘‘Ajjhenamariyā pathaviṃ janindā, vessā kasiṃ pāricariyañca suddā; Upāgu paccekaṃ yathāpadesaṃ, katāhu ete vasināti āhu’’.",
      "english": "",
      "sinhala": ""
    },
    {
      "number": 907,
      "pali": "‘‘Dhātā vidhātā varuṇo kuvero, somo yamo candimā vāyu sūriyo; Etepi yaññaṃ puthuso yajitvā, ajjhāyakānaṃ atho sabbakāme.",
      "english": "",
      "sinhala": ""
    },
    {
      "number": 908,
      "pali": "‘‘Vikāsitā cāpasatāni pañca, yo ajjuno balavā bhīmaseno; Sahassabāhu asamo pathabyā, sopi tadā mādahi jātavedaṃ’’.",
      "english": "",
      "sinhala": ""
    },
    {
      "number": 909,
      "pali": "‘‘Yo brāhmaṇe bhojayi dīgharattaṃ, annena pānena yathānubhāvaṃ; Pasannacitto anumodamāno, subhoga devaññataro ahosi’’.",
      "english": "",
      "sinhala": ""
    },
    {
      "number": 910,
      "pali": "‘‘Mahāsanaṃ devamanomavaṇṇaṃ, yo sappinā asakkhi bhojetumaggiṃ [jetumaggiṃ (sī. pī.)]; Sa yaññatantaṃ varato yajitvā, dibbaṃ gatiṃ mucalindajjhagacchi’’.",
      "english": "",
      "sinhala": ""
    },
    {
      "number": 911,
      "pali": "‘‘Mahānubhāvo vassasahassajīvī, yo pabbajī dassaneyyo uḷāro; Hitvā apariyantaraṭṭhaṃ [rathaṃ (sī. pī.)] sasenaṃ, rājā dudīpopi jagāma [dudīpopajjhagāmi (syā.)] saggaṃ’’.",
      "english": "",
      "sinhala": ""
    },
    {
      "number": 912,
      "pali": "‘‘Yo sāgarantaṃ sāgaro vijitvā, yūpaṃ subhaṃ soṇṇamayaṃ [sovaṇṇamayaṃ (syā. ka.)] uḷāraṃ; Ussesi vessānaramādahāno, subhoga devaññataro ahosi.",
      "english": "",
      "sinhala": ""
    },
    {
      "number": 913,
      "pali": "‘‘Yassānubhāvena subhoga gaṅgā, pavattatha [pavattati (syā. ka.)] dadhisannisinnaṃ [dadhisanna (sī. pī.)] samuddaṃ; Salomapādo paricariyamaggiṃ, aṅgo sahassakkhapurajjhagacchi’’.",
      "english": "",
      "sinhala": ""
    },
    {
      "number": 914,
      "pali": "‘‘Mahiddhiko devavaro yasassī, senāpati tidive vāsavassa; So somayāgena malaṃ vihantvā, subhoga devaññataro ahosi’’.",
      "english": "",
      "sinhala": ""
    },
    {
      "number": 915,
      "pali": "‘‘Akārayi lokamimaṃ parañca, bhāgīrathiṃ himavantañca gijjhaṃ [gijjhaṃ (syā. ka.), viñjhaṃ (?)]; Yo iddhimā devavaro yasassī, sopi tadā ādahi jātavedaṃ.",
      "english": "",
      "sinhala": ""
    },
    {
      "number": 916,
      "pali": "‘‘Mālāgirī himavā yo ca gijjho [vijjho (ka.), vijjhā (syā.)], sudassano nisabho kuveru [kākaneru (sī. pī.), kākaveru (syā.)]; Ete ca aññe ca nagā mahantā, cityā katā yaññakarehi māhu’’.",
      "english": "",
      "sinhala": ""
    },
    {
      "number": 917,
      "pali": "‘‘Ajjhāyakaṃ mantaguṇūpapannaṃ, tapassinaṃ yācayogotidhāhu [ticāha (sī. pī.), ti cāhu (ka.)]; Tīre samuddassudakaṃ sajantaṃ [siñcantaṃ (ka.)], sāgarojjhohari tenapeyyo.",
      "english": "",
      "sinhala": ""
    },
    {
      "number": 918,
      "pali": "‘‘Āyāgavatthūni puthū pathabyā, saṃvijjanti brāhmaṇā vāsavassa; Purimaṃ disaṃ pacchimaṃ dakkhiṇuttaraṃ, saṃvijjamānā janayanti vedaṃ’’.",
      "english": "",
      "sinhala": ""
    },
    {
      "number": 919,
      "pali": "‘‘Kalī hi dhīrāna kaṭaṃ magānaṃ, bhavanti vedajjhagatānariṭṭha; Marīcidhammaṃ asamekkhitattā, māyāguṇā nātivahanti paññaṃ.",
      "english": "",
      "sinhala": ""
    },
    {
      "number": 920,
      "pali": "‘‘Vedā na tāṇāya bhavanti dassa, mittadduno bhūnahuno narassa; Na tāyate pariciṇṇo ca aggi, dosantaraṃ maccamanariyakammaṃ.",
      "english": "",
      "sinhala": ""
    },
    {
      "number": 921,
      "pali": "‘‘Sabbañca maccā sadhanaṃ sabhogaṃ [sadhanā sabhogā (sī. syā. pī. ka.)], ādīpitaṃ dāru tiṇena missaṃ; Dahaṃ na tappe [na tappe aggi (ka.)] asamatthatejo, ko taṃ subhikkhaṃ dvirasaññu kayirā [dirasañña kuriyā (sī.), dirasaññu kuriyā (pī.)].",
      "english": "",
      "sinhala": ""
    },
    {
      "number": 922,
      "pali": "‘‘Yathāpi khīraṃ vipariṇāmadhammaṃ, dadhi bhavitvā navanītampi hoti; Evampi aggi vipariṇāmadhammo, tejo samorohatī yogayutto.",
      "english": "",
      "sinhala": ""
    },
    {
      "number": 923,
      "pali": "‘‘Na dissatī aggimanuppaviṭṭho, sukkhesu kaṭṭhesu navesu cāpi; Nāmatthamāno [nāmanthamāno (sī. pī.)] araṇīnarena, nākammunā jāyati jātavedo.",
      "english": "",
      "sinhala": ""
    },
    {
      "number": 924,
      "pali": "‘‘Sace hi aggi antarato vaseyya, sukkhesu kaṭṭhesu navesu cāpi; Sabbāni susseyyu vanāni loke, sukkhāni kaṭṭhāni ca pajjaleyyuṃ.",
      "english": "",
      "sinhala": ""
    },
    {
      "number": 925,
      "pali": "‘‘Karoti ce dārutiṇena puññaṃ, bhojaṃ naro dhūmasikhiṃ patāpavaṃ; Aṅgārikā loṇakarā ca sūdā, sarīradāhāpi kareyyu puññaṃ.",
      "english": "",
      "sinhala": ""
    },
    {
      "number": 926,
      "pali": "‘‘Atha ce hi ete na karonti puññaṃ, ajjhenamaggiṃ idha tappayitvā; Na koci lokasmiṃ karoti puññaṃ, bhojaṃ naro dhūmasikhiṃ patāpavaṃ.",
      "english": "",
      "sinhala": ""
    },
    {
      "number": 927,
      "pali": "‘‘Kathañhi lokāpacito samāno, amanuññagandhaṃ bahūnaṃ akantaṃ; Yadeva maccā parivajjayanti, tadappasatthaṃ dvirasaññu bhuñje.",
      "english": "",
      "sinhala": ""
    },
    {
      "number": 928,
      "pali": "‘‘Sikhimpi devesu vadanti heke, āpaṃ milakkhū [milakkhā (sī. pī.)] pana devamāhu; Sabbeva ete vitathaṃ bhaṇanti [gaṇhanti (ka.)], aggī na devaññataro na cāpo.",
      "english": "",
      "sinhala": ""
    },
    {
      "number": 929,
      "pali": "‘‘Anindriyabaddhamasaññakāyaṃ [nirindriyaṃ antaṃ asaññakāyaṃ (sī. pī.), anidriyaṃ santamasaññakāyaṃ (syā.)], vessānaraṃ kammakaraṃ pajānaṃ; Paricariya maggiṃ sugatiṃ kathaṃ vaje, pāpāni kammāni pakubbamāno [pakūbbamāno (syā. ka.)].",
      "english": "",
      "sinhala": ""
    },
    {
      "number": 930,
      "pali": "‘‘Sabbābhibhū tāhudha jīvikatthā, aggissa brahmā paricārakoti; Sabbānubhāvī ca vasī kimatthaṃ, animmito nimmitaṃ vanditassa.",
      "english": "",
      "sinhala": ""
    },
    {
      "number": 931,
      "pali": "‘‘Hassaṃ anijjhānakhamaṃ atacchaṃ, sakkārahetu pakiriṃsu pubbe; Te lābhasakkāre apātubhonte, sandhāpitā [santhambhitā (sī. pī.), sandhābhitā (syā.), santāpitā (ka.)] jantubhi santidhammaṃ.",
      "english": "",
      "sinhala": ""
    },
    {
      "number": 932,
      "pali": "‘‘Ajjhenamariyā pathaviṃ janindā, vessā kasiṃ pāricariyañca suddā; Upāgu paccekaṃ yathāpadesaṃ, katāhu ete vasināti āhu.",
      "english": "",
      "sinhala": ""
    },
    {
      "number": 933,
      "pali": "‘‘Etañca saccaṃ vacanaṃ bhaveyya, yathā idaṃ bhāsitaṃ brāhmaṇehi; Nākhattiyo jātu labhetha rajjaṃ, nābrāhmaṇo mantapadāni sikkhe; Nāññatra vessehi kasiṃ kareyya, suddo na mucce parapesanāya [parapessitāya (sī. pī.)].",
      "english": "",
      "sinhala": ""
    },
    {
      "number": 934,
      "pali": "‘‘Yasmā ca etaṃ vacanaṃ abhūtaṃ, musāvime odariyā bhaṇanti; Tadappapaññā abhisaddahanti, passanti taṃ paṇḍitā attanāva.",
      "english": "",
      "sinhala": ""
    },
    {
      "number": 935,
      "pali": "‘‘Khatyā hi vessānaṃ [khattā na vessā na (sī. pī.)] baliṃ haranti, ādāya satthāni caranti brāhmaṇā; Taṃ tādisaṃ saṅkhubhitaṃ pabhinnaṃ, kasmā brahmā nujju karoti lokaṃ.",
      "english": "",
      "sinhala": ""
    },
    {
      "number": 936,
      "pali": "‘‘Sace hi so issaro sabbaloke, brahmā bahūbhūtapatī [brahmapahū bhūtapatī (syā.)] pajānaṃ; Kiṃ sabbalokaṃ vidahī alakkhiṃ, kiṃ sabbalokaṃ na sukhiṃ akāsi.",
      "english": "",
      "sinhala": ""
    },
    {
      "number": 937,
      "pali": "‘‘Sace hi so issaro sabbaloke, brahmā bahūbhūtapatī pajānaṃ; Māyā musāvajjamadena [musāvañcanapadena (ka.)] cāpi, lokaṃ adhammena kimatthamakāri [kimattha’kāsi (sī. pī.), kimatthakārī (syā.)].",
      "english": "",
      "sinhala": ""
    },
    {
      "number": 938,
      "pali": "‘‘Sace hi so issaro sabbaloke, brahmā bahūbhūtapatī pajānaṃ; Adhammiko bhūtapatī ariṭṭha, dhamme sati yo vidahī adhammaṃ.",
      "english": "",
      "sinhala": ""
    },
    {
      "number": 939,
      "pali": "‘‘Kīṭā paṭaṅgā uragā ca bhekā [bhiṅgā (syā.)], hantvā kimī sujjhati makkhikā ca; Etepi dhammā anariyarūpā, kambojakānaṃ vitathā bahūnaṃ.",
      "english": "",
      "sinhala": ""
    },
    {
      "number": 940,
      "pali": "‘‘Sace hi so sujjhati yo hanāti, hatopi so saggamupeti ṭhānaṃ; Bhovādi bhovādina mārayeyyuṃ [mārabheyyuṃ (ka.)], ye cāpi tesaṃ abhisaddaheyyuṃ.",
      "english": "",
      "sinhala": ""
    },
    {
      "number": 941,
      "pali": "‘‘Neva migā na pasū nopi gāvo, āyācanti attavadhāya keci; Vipphandamāne idha jīvikatthā, yaññesu pāṇe pasumārabhanti [māharanti (sī. syā. pī.)].",
      "english": "",
      "sinhala": ""
    },
    {
      "number": 942,
      "pali": "‘‘Yūpussane [yūpassa te (sī.), yūpassa ne (pī.)] pasubandhe ca bālā, cittehi vaṇṇehi mukhaṃ nayanti; Ayaṃ te yūpo kāmaduho parattha, bhavissati sassato samparāye.",
      "english": "",
      "sinhala": ""
    },
    {
      "number": 943,
      "pali": "‘‘Sace ca yūpe maṇisaṅkhamuttaṃ, dhaññaṃ dhanaṃ rajataṃ jātarūpaṃ; Sukkhesu kaṭṭhesu navesu cāpi, sace duhe tidive sabbakāme; Tevijjasaṅghāva puthū yajeyyuṃ, abrāhmaṇaṃ [na brāhmaṇā (sī. syā.)] kañci na yājayeyyuṃ.",
      "english": "",
      "sinhala": ""
    },
    {
      "number": 944,
      "pali": "‘‘Kuto ca yūpe maṇisaṅkhamuttaṃ, dhaññaṃ dhanaṃ rajataṃ jātarūpaṃ; Sukkhesu kaṭṭhesu navesu cāpi, kuto duhe tidive sabbakāme.",
      "english": "",
      "sinhala": ""
    },
    {
      "number": 945,
      "pali": "‘‘Saṭhā ca luddā ca paluddhabālā [upaladdhabālā (sī. pī.)], cittehi vaṇṇehi mukhaṃ nayanti; Ādāya aggiṃ mama dehi vittaṃ, tato sukhī hohisi sabbakāme.",
      "english": "",
      "sinhala": ""
    },
    {
      "number": 946,
      "pali": "‘‘Tamaggihuttaṃ saraṇaṃ pavissa, cittehi vaṇṇehi mukhaṃ nayanti; Oropayitvā kesamassuṃ nakhañca, vedehi vittaṃ atigāḷhayanti [atigāḷayanti (sī. pī.)].",
      "english": "",
      "sinhala": ""
    },
    {
      "number": 947,
      "pali": "‘‘Kākā ulūkaṃva raho labhitvā, ekaṃ samānaṃ bahukā samecca; Annāni bhutvā kuhakā kuhitvā, muṇḍaṃ karitvā yaññapathossajanti.",
      "english": "",
      "sinhala": ""
    },
    {
      "number": 948,
      "pali": "‘‘Evañhi so vañcito brāhmaṇehi, eko samāno bahukā [bahuhī (sī.)] samecca; Te yogayogena vilumpamānā, diṭṭhaṃ adiṭṭhena dhanaṃ haranti.",
      "english": "",
      "sinhala": ""
    },
    {
      "number": 949,
      "pali": "‘‘Akāsiyā rājūhivānusiṭṭhā, tadassa ādāya dhanaṃ haranti; Te tādisā corasamā asantā, vajjhā na haññanti ariṭṭha loke.",
      "english": "",
      "sinhala": ""
    },
    {
      "number": 950,
      "pali": "‘‘Indassa bāhārasi dakkhiṇāti, yaññesu chindanti palāsayaṭṭhiṃ; Taṃ cepi saccaṃ maghavā chinnabāhu, kenassa indo asure jināti.",
      "english": "",
      "sinhala": ""
    },
    {
      "number": 951,
      "pali": "‘‘Tañceva tucchaṃ maghavā samaṅgī, hantā avajjho paramo sa devo [sudevo (syā. ka.)]; Mantā ime brāhmaṇā tuccharūpā, sandiṭṭhikā vañcanā esa loke.",
      "english": "",
      "sinhala": ""
    },
    {
      "number": 952,
      "pali": "‘‘Mālāgiri himavā yo ca gijjho, sudassano nisabho kuveru; Ete ca aññe ca nagā mahantā, cityā katā yaññakarehi māhu.",
      "english": "",
      "sinhala": ""
    },
    {
      "number": 953,
      "pali": "‘‘Yathāpakārāni hi iṭṭhakāni, cityā katā yaññakarehi māhu; Na pabbatā honti tathāpakārā, aññā disā acalā tiṭṭhaselā.",
      "english": "",
      "sinhala": ""
    },
    {
      "number": 954,
      "pali": "‘‘Na iṭṭhakā honti silā cirena [cirenapi (sī. pī.)], na tattha sañjāyati ayo na lohaṃ; Yaññañca etaṃ parivaṇṇayantā, cityā katā yaññakarehi māhu.",
      "english": "",
      "sinhala": ""
    },
    {
      "number": 955,
      "pali": "‘‘Ajjhāyakaṃ mantaguṇūpapannaṃ, tapassinaṃ yācayogotidhāhu; Tīre samuddassudakaṃ sajantaṃ, taṃ sāgarojjhohari tenapeyyo.",
      "english": "",
      "sinhala": ""
    },
    {
      "number": 956,
      "pali": "‘‘Parosahassampi samantavede, mantūpapanne nadiyo vahanti; Na tena byāpannarasūdakā na, kasmā samuddo atulo apeyyo.",
      "english": "",
      "sinhala": ""
    },
    {
      "number": 957,
      "pali": "‘‘Ye keci kūpā idha jīvaloke, loṇūdakā kūpakhaṇehi khātā; Na brāhmaṇajjhoharaṇena [brāhmaṇajjhohari tena (ka.)] tesu, āpo apeyyo dvirasaññu māhu.",
      "english": "",
      "sinhala": ""
    },
    {
      "number": 958,
      "pali": "‘‘Pure puratthā kā kassa bhariyā, mano manussaṃ ajanesi pubbe; Tenāpi dhammena na koci hīno, evampi vossaggavibhaṅgamāhu [vossaggavibhāgamāhu (sī.)].",
      "english": "",
      "sinhala": ""
    },
    {
      "number": 959,
      "pali": "‘‘Caṇḍālaputtopi adhicca vede, bhāseyya mante kusalo matīmā [mutīmā (sī. pī.)]; Na tassa muddhāpi phaleyya sattadhā, mantā ime attavadhāya katā [katta (sī. pī.)].",
      "english": "",
      "sinhala": ""
    },
    {
      "number": 960,
      "pali": "‘‘Vācākatā giddhikatā [giddhigatā (ka.)] gahītā, dummocayā kabyapathānupannā; Bālāna cittaṃ visame niviṭṭhaṃ, tadappapaññā abhisaddahanti.",
      "english": "",
      "sinhala": ""
    },
    {
      "number": 961,
      "pali": "‘‘Sīhassa byagghassa ca dīpino ca, na vijjatī porisiyaṃbalena; Manussabhāvo ca gavaṃva pekkho, jātī hi tesaṃ asamā samānā [samānaṃ (syā. ka.)].",
      "english": "",
      "sinhala": ""
    },
    {
      "number": 962,
      "pali": "‘‘Sace ca rājā pathaviṃ vijitvā, sajīvavā assavapārisajjo; Sayameva so sattusaṅghaṃ vijeyya, tassappajā niccasukhī [niccasukhā (pī.)] bhaveyya.",
      "english": "",
      "sinhala": ""
    },
    {
      "number": 963,
      "pali": "‘‘Khattiyamantā ca tayo ca vedā, atthena ete samakā bhavanti; Tesañca atthaṃ avinicchinitvā, na bujjhatī oghapathaṃva channaṃ.",
      "english": "",
      "sinhala": ""
    },
    {
      "number": 964,
      "pali": "‘‘Khattiyamantā ca tayo ca vedā, atthena ete samakā bhavanti; Lābho alābho ayaso yaso ca, sabbeva tesaṃ catunnañca [sabbe te sabbesaṃ catunna (sī. pī.)] dhammā.",
      "english": "",
      "sinhala": ""
    },
    {
      "number": 965,
      "pali": "‘‘Yathāpi ibbhā dhanadhaññahetu, kammāni karonti [kārenti (sī. syā. pī.)] puthū pathabyā; Tevijjasaṅghā ca tatheva ajja, kammāni karonti [kārenti (sī. syā. pī.)] puthū pathabyā.",
      "english": "",
      "sinhala": ""
    },
    {
      "number": 966,
      "pali": "‘‘Ibbhehi ye te [ete (sī. syā. pī.)] samakā bhavanti, niccussukā kāmaguṇesu yuttā; Kammāni karonti [kārenti (sī. syā. pī.)] puthū pathabyā, tadappapaññā dvirasaññurā te’’.",
      "english": "",
      "sinhala": ""
    },
    {
      "number": 967,
      "pali": "‘‘Kassa bherī mudiṅgā ca, saṅkhāpaṇavadindimā; Purato paṭipannāni, hāsayantā rathesabhaṃ.",
      "english": "",
      "sinhala": ""
    },
    {
      "number": 968,
      "pali": "‘‘Kassa kañcanapaṭṭena, puthunā vijjuvaṇṇinā; Yuvā kalāpasannaddho, ko eti siriyā jalaṃ.",
      "english": "",
      "sinhala": ""
    },
    {
      "number": 969,
      "pali": "‘‘Ukkāmukhapahaṭṭhaṃva, khadiraṅgārasannibhaṃ; Mukhañca rucirā bhāti, ko eti siriyā jalaṃ.",
      "english": "",
      "sinhala": ""
    },
    {
      "number": 970,
      "pali": "‘‘Kassa jambonadaṃ chattaṃ, sasalākaṃ manoramaṃ; Ādiccaraṃsāvaraṇaṃ, ko eti siriyā jalaṃ.",
      "english": "",
      "sinhala": ""
    },
    {
      "number": 971,
      "pali": "‘‘Kassa aṅgaṃ [aṅkaṃ (sī. pī.)] pariggayha, vāḷabījanimuttamaṃ; Ubhato varapuññassa [carate varapaññassa (sī. pī.)], muddhani uparūpari.",
      "english": "",
      "sinhala": ""
    },
    {
      "number": 972,
      "pali": "‘‘Kassa pekhuṇahatthāni, citrāni ca mudūni ca; Kañcanamaṇidaṇḍāni [tapaññamaṇidaṇḍāni (sī. pī.), suvaṇṇamaṇidaṇḍāni (syā. ka.)], caranti dubhato mukhaṃ.",
      "english": "",
      "sinhala": ""
    },
    {
      "number": 973,
      "pali": "‘‘Khadiraṅgāravaṇṇābhā, ukkāmukhapahaṃsitā; Kassete kuṇḍalā vaggū, sobhanti dubhato mukhaṃ.",
      "english": "",
      "sinhala": ""
    },
    {
      "number": 974,
      "pali": "‘‘Kassa vātena chupitā, niddhantā mudukāḷakā [mudukāḷakaṃ (sī.), mudu kāḷikā (syā.)]; Sobhayanti nalāṭantaṃ, nabhā vijjurivuggatā.",
      "english": "",
      "sinhala": ""
    },
    {
      "number": 975,
      "pali": "‘‘Kassa etāni akkhīni, āyatāni puthūni ca; Ko sobhati visālakkho, kassetaṃ uṇṇajaṃ mukhaṃ.",
      "english": "",
      "sinhala": ""
    },
    {
      "number": 976,
      "pali": "‘‘Kassete lapanajātā [lapanajā suddhā (sī. pī.)], suddhā saṅkhavarūpamā; Bhāsamānassa sobhanti, dantā kuppilasādisā.",
      "english": "",
      "sinhala": ""
    },
    {
      "number": 977,
      "pali": "‘‘Kassa lākhārasasamā, hatthapādā sukhedhitā; Ko so bimboṭṭhasampanno, divā sūriyova bhāsati.",
      "english": "",
      "sinhala": ""
    },
    {
      "number": 978,
      "pali": "‘‘Himaccaye himavati [hemavato (sī. syā. pī.)], mahāsālova pupphito; Ko so odātapāvāro, jayaṃ indova sobhati.",
      "english": "",
      "sinhala": ""
    },
    {
      "number": 979,
      "pali": "‘‘Suvaṇṇapīḷakākiṇṇaṃ, maṇidaṇḍavicittakaṃ; Ko so parisamogayha, īsaṃ khaggaṃ pamuñcati [īso khaggaṃva muñcati (sī. pī.), bhante khaggaṃ pamuñcati (syā.)].",
      "english": "",
      "sinhala": ""
    },
    {
      "number": 980,
      "pali": "‘‘Suvaṇṇavikatā cittā, sukatā cittasibbanā [sibbinī (syā. ka.)]; Ko so omuñcate pādā, namo katvā mahesino’’.",
      "english": "",
      "sinhala": ""
    },
    {
      "number": 981,
      "pali": "‘‘Dhataraṭṭhā hi te nāgā, iddhimanto yasassino; Samuddajāya uppannā, nāgā ete mahiddhikā’’ti. Bhūridattajātakaṃ chaṭṭhaṃ.",
      "english": "",
      "sinhala": ""
    },
    {
      "number": 982,
      "pali": "‘‘Rājāsi luddakammo, ekarājā pupphavatīyā; So pucchi brahmabandhuṃ, khaṇḍahālaṃ purohitaṃ mūḷhaṃ.",
      "english": "",
      "sinhala": "",
      "paliTitle": "Candakumārajātakaṃ"
    },
    {
      "number": 983,
      "pali": "‘Saggāna maggamācikkha [saggamaggamācikkha (sī. pī.)], tvaṃsi brāhmaṇa dhammavinayakusalo; Yathā ito vajanti sugatiṃ, narā puññāni katvāna’.",
      "english": "",
      "sinhala": ""
    },
    {
      "number": 984,
      "pali": "‘Atidānaṃ daditvāna, avajjhe deva ghātetvā; Evaṃ vajanti sugatiṃ, narā puññāni katvāna’.",
      "english": "",
      "sinhala": ""
    },
    {
      "number": 985,
      "pali": "‘Kiṃ pana taṃ atidānaṃ, ke ca avajjhā imasmi lokasmiṃ; Etañca kho no akkhāhi, yajissāmi dadāmi [yajissāma dadāma (sī. pī.)] dānāni’.",
      "english": "",
      "sinhala": ""
    },
    {
      "number": 986,
      "pali": "‘Puttehi deva yajitabbaṃ, mahesīhi negamehi ca; Usabhehi ājāniyehi catūhi, sabbacatukkena deva yajitabbaṃ’’’.",
      "english": "",
      "sinhala": ""
    },
    {
      "number": 987,
      "pali": "‘‘Taṃ sutvā antepure, kumārā mahesiyo ca haññantu; Eko ahosi nigghoso, bhismā accuggato saddo’’.",
      "english": "",
      "sinhala": ""
    },
    {
      "number": 988,
      "pali": "‘‘Gacchatha vadetha kumāre, candaṃ sūriyañca bhaddasenañca; Sūrañca vāmagottañca, pacurā [pasurā (sī. pī. ka.)] kira hotha yaññatthāya.",
      "english": "",
      "sinhala": ""
    },
    {
      "number": 989,
      "pali": "‘‘Kumāriyopi vadetha, upasenaṃ [upaseniṃ (sī.), upaseṇiṃ (pī.)] kokilañca muditañca; Nandañcāpi kumāriṃ, pacurā [pasurā (sī. pī. ka.)] kira hotha yaññatthāya.",
      "english": "",
      "sinhala": ""
    },
    {
      "number": 990,
      "pali": "‘‘Vijayampi mayhaṃ mahesiṃ, erāvatiṃ [ekapatiṃ (pī.), erāpatiṃ (ka.)] kesiniṃ sunandañca; Lakkhaṇavarūpapannā, pacurā kira hotha yaññatthāya.",
      "english": "",
      "sinhala": ""
    },
    {
      "number": 991,
      "pali": "‘‘Gahapatayo ca vadetha, puṇṇamukhaṃ bhaddiyaṃ siṅgālañca; Vaḍḍhañcāpi gahapatiṃ, pacurā kira hotha yaññatthāya’’.",
      "english": "",
      "sinhala": ""
    },
    {
      "number": 992,
      "pali": "‘‘Te tattha gahapatayo, avocisuṃ samāgatā puttadāraparikiṇṇā; Sabbeva sikhino deva karohi, atha vā no dāse sāvehi’’.",
      "english": "",
      "sinhala": ""
    },
    {
      "number": 993,
      "pali": "‘‘Abhayaṃkarampi me hatthiṃ, nāḷāgiriṃ accuggataṃ varuṇadantaṃ [nāḷāgiriṃ accutaṃ varuṇadantaṃ (sī.), rājagiriṃ accutavaruṇadantaṃ (pī.)]; Ānetha kho ne khippaṃ, yaññatthāya bhavissanti.",
      "english": "",
      "sinhala": ""
    },
    {
      "number": 994,
      "pali": "‘‘Assaratanampi [assatarampi (sī. pī.), assaratanampi me (syā.)] kesiṃ, surāmukhaṃ puṇṇakaṃ vinatakañca; Ānetha kho ne khippaṃ, yaññatthāya bhavissanti.",
      "english": "",
      "sinhala": ""
    },
    {
      "number": 995,
      "pali": "‘‘Usabhampi [usabhampi me (syā.)] yūthapatiṃ anojaṃ, nisabhaṃ gavampatiṃ tepi mayhaṃ ānetha; Samūha [samupā (sī. pī.), sammukhā (syā.)] karontu sabbaṃ, yajissāmi dadāmi dānāni.",
      "english": "",
      "sinhala": ""
    },
    {
      "number": 996,
      "pali": "‘‘Sabbaṃ [sabbampi (syā.)] paṭiyādetha, yaññaṃ pana uggatamhi sūriyamhi; Āṇāpetha ca kumāre [āṇāpetha candakumāre (syā. ka.)], abhiramantu imaṃ rattiṃ.",
      "english": "",
      "sinhala": ""
    },
    {
      "number": 997,
      "pali": "‘‘Sabbaṃ [sabbampi (syā.)] upaṭṭhapetha, yaññaṃ pana uggatamhi sūriyamhi; Vadetha dāni kumāre, ajja kho [vo (pī.)] pacchimā ratti’’.",
      "english": "",
      "sinhala": ""
    },
    {
      "number": 998,
      "pali": "‘‘Taṃtaṃ mātā avaca, rodantī āgantvā vimānato; Yañño kira te putta, bhavissati catūhi puttehi’’.",
      "english": "",
      "sinhala": ""
    },
    {
      "number": 999,
      "pali": "‘‘Sabbepi mayhaṃ puttā cattā, candasmiṃ haññamānasmiṃ; Puttehi yaññaṃ yajitvāna, sugatiṃ saggaṃ gamissāmi’’.",
      "english": "",
      "sinhala": ""
    },
    {
      "number": 1000,
      "pali": "‘‘Mā taṃ [mā (sī. pī.)] putta saddahesi, sugati kira hoti puttayaññena; Nirayāneso maggo, neso maggo hi saggānaṃ.",
      "english": "",
      "sinhala": ""
    },
    {
      "number": 1001,
      "pali": "‘‘Dānāni dehi koṇḍañña, ahiṃsā sabbabhūtabhabyānaṃ’’; Esa maggo sugatiyā, na ca maggo puttayaññena’’.",
      "english": "",
      "sinhala": ""
    },
    {
      "number": 1002,
      "pali": "‘‘Ācariyānaṃ vacanā, ghātessaṃ candañca sūriyañca; Puttehi yaññaṃ [puttehi (sī. syā. pī.)] yajitvāna duccajehi, sugatiṃ saggaṃ gamissāmi’’.",
      "english": "",
      "sinhala": ""
    },
    {
      "number": 1003,
      "pali": "‘‘Taṃtaṃ pitāpi avaca, vasavattī orasaṃ sakaṃ puttaṃ; Yañño kira te putta, bhavissati catūhi puttehi’’.",
      "english": "",
      "sinhala": ""
    },
    {
      "number": 1004,
      "pali": "‘‘Sabbepi mayhaṃ puttā cattā, candasmiṃ haññamānasmiṃ; Puttehi yaññaṃ yajitvāna, sugatiṃ saggaṃ gamissāmi’’.",
      "english": "",
      "sinhala": ""
    },
    {
      "number": 1005,
      "pali": "‘‘Mā taṃ putta saddahesi, sugati kira hoti puttayaññena; Nirayāneso maggo, neso maggo hi saggānaṃ.",
      "english": "",
      "sinhala": ""
    },
    {
      "number": 1006,
      "pali": "‘‘Dānāni dehi koṇḍañña, ahiṃsā sabbabhūtabhabyānaṃ; Esa maggo sugatiyā, na ca maggo puttayaññena’’.",
      "english": "",
      "sinhala": ""
    },
    {
      "number": 1007,
      "pali": "‘‘Ācariyānaṃ vacanā, ghātessaṃ candañca sūriyañca; Puttehi yaññaṃ yajitvāna duccajehi, sugatiṃ saggaṃ gamissāmi’’.",
      "english": "",
      "sinhala": ""
    },
    {
      "number": 1008,
      "pali": "‘‘Dānāni dehi koṇḍañña, ahiṃsā sabbabhūtabhabyānaṃ; Puttaparivuto tuvaṃ, raṭṭhaṃ janapadañca pālehi’’.",
      "english": "",
      "sinhala": ""
    },
    {
      "number": 1009,
      "pali": "‘‘Mā no deva avadhi, dāse no dehi khaṇḍahālassa; Api nigaḷabandhakāpi, hatthī asse ca pālema.",
      "english": "",
      "sinhala": ""
    },
    {
      "number": 1010,
      "pali": "‘‘Mā no deva avadhi, dāse no dehi khaṇḍahālassa; Api nigaḷabandhakāpi, hatthichakaṇāni ujjhema.",
      "english": "",
      "sinhala": ""
    },
    {
      "number": 1011,
      "pali": "‘‘Mā no deva avadhi, dāse no dehi khaṇḍahālassa; Api nigaḷabandhakāpi, assachakaṇāni ujjhema.",
      "english": "",
      "sinhala": ""
    },
    {
      "number": 1012,
      "pali": "‘‘Mā no deva avadhi, dāse no dehi khaṇḍahālassa [idaṃ padaṃ sī. pī. potthakesu natthi]; Yassa honti tava kāmā, api raṭṭhā pabbājitā; Bhikkhācariyaṃ carissāma’’.",
      "english": "",
      "sinhala": ""
    },
    {
      "number": 1013,
      "pali": "‘‘Dukkhaṃ kho me janayatha, vilapantā jīvitassa kāmā hi; Muñcetha [muñcatha (sī. pī.)] dāni kumāre, alampi me hotu puttayaññena’’.",
      "english": "",
      "sinhala": ""
    },
    {
      "number": 1014,
      "pali": "‘‘Pubbeva khosi me vutto, dukkaraṃ durabhisambhavañcetaṃ; Atha no upakkhaṭassa yaññassa, kasmā karosi vikkhepaṃ.",
      "english": "",
      "sinhala": ""
    },
    {
      "number": 1015,
      "pali": "‘‘Sabbe vajanti sugatiṃ, ye yajanti yepi yājenti; Ye cāpi anumodanti, yajantānaṃ edisaṃ mahāyaññaṃ’’.",
      "english": "",
      "sinhala": ""
    },
    {
      "number": 1016,
      "pali": "‘‘Atha kissa jano [ca no (sī. syā. pī.)] pubbe, sotthānaṃ brāhmaṇe avācesi; Atha no akāraṇasmā, yaññatthāya deva ghātesi.",
      "english": "",
      "sinhala": ""
    },
    {
      "number": 1017,
      "pali": "‘‘Pubbeva no daharakāle [daharake samāne (sī. pī.)], na hanesi [na māresi (sī. pī.)] na ghātesi; Daharamhā yobbanaṃ pattā, adūsakā tāta haññāma.",
      "english": "",
      "sinhala": ""
    },
    {
      "number": 1018,
      "pali": "‘‘Hatthigate assagate, sannaddhe passa no mahārāja; Yuddhe vā yujjhamāne vā, na hi mādisā sūrā honti yaññatthāya.",
      "english": "",
      "sinhala": ""
    },
    {
      "number": 1019,
      "pali": "‘‘Paccante vāpi kupite, aṭavīsu vā mādise niyojenti; Atha no akāraṇasmā, abhūmiyaṃ tāta haññāma.",
      "english": "",
      "sinhala": ""
    },
    {
      "number": 1020,
      "pali": "‘‘Yāpi hi tā sakuṇiyo, vasanti tiṇagharāni katvāna; Tāsampi piyā puttā, atha no tvaṃ deva ghātesi.",
      "english": "",
      "sinhala": ""
    },
    {
      "number": 1021,
      "pali": "‘‘Mā tassa saddahesi, na maṃ khaṇḍahālo ghāteyya; Mamañhi so ghātetvāna, anantarā tampi deva ghāteyya.",
      "english": "",
      "sinhala": ""
    },
    {
      "number": 1022,
      "pali": "‘‘Gāmavaraṃ nigamavaraṃ dadanti, bhogampissa mahārāja; Athaggapiṇḍikāpi, kule kule hete bhuñjanti.",
      "english": "",
      "sinhala": ""
    },
    {
      "number": 1023,
      "pali": "‘‘Tesampi tādisānaṃ, icchanti dubbhituṃ mahārāja; Yebhuyyena ete, akataññuno brāhmaṇā deva.",
      "english": "",
      "sinhala": ""
    },
    {
      "number": 1024,
      "pali": "‘‘Mā no deva avadhi, dāse no dehi khaṇḍahālassa; Api nigaḷabandhakāpi, hatthī asse ca pālema.",
      "english": "",
      "sinhala": ""
    },
    {
      "number": 1025,
      "pali": "‘‘Mā no deva avadhi, dāse no dehi khaṇḍahālassa; Api nigaḷabandhakāpi, hatthichakaṇāni ujjhema.",
      "english": "",
      "sinhala": ""
    },
    {
      "number": 1026,
      "pali": "‘‘Mā no deva avadhi, dāse no dehi khaṇḍahālassa; Api nigaḷabandhakāpi, assachakaṇāni ujjhema.",
      "english": "",
      "sinhala": ""
    },
    {
      "number": 1027,
      "pali": "‘‘Mā no deva avadhi, dāse no dehi khaṇḍahālassa; Yassa honti tava kāmā, api raṭṭhā pabbājitā; Bhikkhācariyaṃ carissāma’’.",
      "english": "",
      "sinhala": ""
    },
    {
      "number": 1028,
      "pali": "‘‘Dukkhaṃ kho me janayatha, vilapantā jīvitassa kāmā hi; Muñcetha dāni kumāre, alampi me hotu puttayaññena’’.",
      "english": "",
      "sinhala": ""
    },
    {
      "number": 1029,
      "pali": "‘‘Pubbeva khosi me vutto, dukkaraṃ durabhisambhavañcetaṃ; Atha no upakkhaṭassa yaññassa, kasmā karosi vikkhepaṃ.",
      "english": "",
      "sinhala": ""
    },
    {
      "number": 1030,
      "pali": "‘‘Sabbe vajanti sugatiṃ, ye yajanti yepi yājenti; Ye cāpi anumodanti, yajantānaṃ edisaṃ mahāyaññaṃ’’.",
      "english": "",
      "sinhala": ""
    },
    {
      "number": 1031,
      "pali": "‘‘Yadi kira yajitvā puttehi, devalokaṃ ito cutā yanti; Brāhmaṇo tāva yajatu, pacchāpi yajasi tuvaṃ rājā.",
      "english": "",
      "sinhala": ""
    },
    {
      "number": 1032,
      "pali": "‘‘Yadi kira yajitvā puttehi, devalokaṃ ito cutā yanti; Esveva khaṇḍahālo, yajataṃ sakehi puttehi.",
      "english": "",
      "sinhala": ""
    },
    {
      "number": 1033,
      "pali": "‘‘Evaṃ jānanto khaṇḍahālo, kiṃ puttake na ghātesi; Sabbañca ñātijanaṃ, attānañca na ghātesi.",
      "english": "",
      "sinhala": ""
    },
    {
      "number": 1034,
      "pali": "‘‘Sabbe vajanti nirayaṃ, ye yajanti yepi yājenti; Ye cāpi anumodanti, yajantānaṃ edisaṃ mahāyaññaṃ.",
      "english": "",
      "sinhala": ""
    },
    {
      "number": 1035,
      "pali": "[ayaṃ gāthā sī. syā. pī. potthakesu na dissati] ‘‘Sace hi so sujjhati yo hanāti, hatopi so saggamupeti ṭhānaṃ; Bhovādi bhovādina mārayeyyuṃ, ye cāpi tesaṃ abhisaddaheyyuṃ’’ [ayaṃ gāthā sī. syā. pī. potthakesu na dissati].",
      "english": "",
      "sinhala": ""
    },
    {
      "number": 1036,
      "pali": "‘‘Kathañca kira puttakāmāyo, gahapatayo gharaṇiyo ca; Nagaramhi na uparavanti rājānaṃ, mā ghātayi orasaṃ puttaṃ.",
      "english": "",
      "sinhala": ""
    },
    {
      "number": 1037,
      "pali": "‘‘Kathañca kira puttakāmāyo, gahapatayo gharaṇiyo ca; Nagaramhi na uparavanti rājānaṃ, mā ghātayi atrajaṃ puttaṃ.",
      "english": "",
      "sinhala": ""
    },
    {
      "number": 1038,
      "pali": "‘‘Rañño camhi atthakāmo, hito ca sabbajanapadassa [sabbadā janapadassa (sī. pī.)]; Na koci assa paṭighaṃ, mayā jānapado na pavedeti’’.",
      "english": "",
      "sinhala": ""
    },
    {
      "number": 1039,
      "pali": "‘‘Gacchatha vo gharaṇiyo, tātañca vadetha khaṇḍahālañca; Mā ghātetha kumāre, adūsake sīhasaṅkāse.",
      "english": "",
      "sinhala": ""
    },
    {
      "number": 1040,
      "pali": "‘‘Gacchatha vo gharaṇiyo, tātañca vadetha khaṇḍahālañca; Mā ghātetha kumāre, apekkhite sabbalokassa’’.",
      "english": "",
      "sinhala": ""
    },
    {
      "number": 1041,
      "pali": "‘‘Yaṃ nūnāhaṃ jāyeyyaṃ, rathakārakulesu vā; Pukkusakulesu vā vessesu vā jāyeyyaṃ; Na hajja maṃ rāja yaññe [yaññatthāya (sī. pī.)] ghāteyya’’.",
      "english": "",
      "sinhala": ""
    },
    {
      "number": 1042,
      "pali": "‘‘Sabbā sīmantiniyo gacchatha, ayyassa khaṇḍahālassa; Pādesu nipatatha, aparādhāhaṃ na passāmi.",
      "english": "",
      "sinhala": ""
    },
    {
      "number": 1043,
      "pali": "‘‘Sabbā sīmantiniyo gacchatha, ayyassa khaṇḍahālassa; Pādesu nipatatha, kinte bhante mayaṃ adūsema’’.",
      "english": "",
      "sinhala": ""
    },
    {
      "number": 1044,
      "pali": "‘‘Kapaṇā [kapaṇaṃ (sī. pī.)] vilapati selā, disvāna bhātare [bhātaro (sī. syā. pī. ka.)] upanītatte; Yañño kira me ukkhipito, tātena saggakāmena’’.",
      "english": "",
      "sinhala": ""
    },
    {
      "number": 1045,
      "pali": "‘‘Āvatti parivatti ca, vasulo sammukhā rañño; Mā no pitaraṃ avadhi, daharamhā yobbanaṃ pattā’’.",
      "english": "",
      "sinhala": ""
    },
    {
      "number": 1046,
      "pali": "‘‘Eso te vasula pitā, samehi pitarā saha; Dukkhaṃ kho me janayasi, vilapanto antepurasmiṃ; Muñcetha dāni kumāre, alampi me hotu puttayaññena’’.",
      "english": "",
      "sinhala": ""
    },
    {
      "number": 1047,
      "pali": "‘‘Pubbeva khosi me vutto, dukkaraṃ durabhisambhavañcetaṃ; Atha no upakkhaṭassa yaññassa, kasmā karosi vikkhepaṃ.",
      "english": "",
      "sinhala": ""
    },
    {
      "number": 1048,
      "pali": "‘‘Sabbe vajanti sugatiṃ, ye yajanti yepi yājenti; Ye cāpi anumodanti, yajantānaṃ edisaṃ mahāyaññaṃ’’.",
      "english": "",
      "sinhala": ""
    },
    {
      "number": 1049,
      "pali": "‘‘Sabbaratanassa yañño upakkhaṭo, ekarāja tava paṭiyatto; Abhinikkhamassu deva, saggaṃ gato tvaṃ pamodissasi’’.",
      "english": "",
      "sinhala": ""
    },
    {
      "number": 1050,
      "pali": "‘‘Daharā sattasatā etā, candakumārassa bhariyāyo; Kese pakiritvāna [parikiritvāna (sī. pī.), vikiritvāna (syā. ka.)], rodantiyo maggamanuyāyiṃsu [maggamanuyanti (sī. pī.), maggamanuyāyanti (syā.)].",
      "english": "",
      "sinhala": ""
    },
    {
      "number": 1051,
      "pali": "‘‘Aparā pana sokena, nikkhantā nandane viya devā; Kese pakiritvāna [parikiritvāna (sī. pī.), vikiritvāna (syā. ka.)], rodantiyo maggamanuyāyiṃsu’’ [maggamanuyanti (sī. pī.), maggamanuyāyanti (syā.)].",
      "english": "",
      "sinhala": ""
    },
    {
      "number": 1052,
      "pali": "‘‘Kāsikasucivatthadharā, kuṇḍalino agalucandanavilittā; Niyyanti candasūriyā, yaññatthāya ekarājassa.",
      "english": "",
      "sinhala": ""
    },
    {
      "number": 1053,
      "pali": "‘‘Kāsikasucivatthadharā, kuṇḍalino agalucandanavilittā; Niyyanti candasūriyā, mātu katvā hadayasokaṃ.",
      "english": "",
      "sinhala": ""
    },
    {
      "number": 1054,
      "pali": "‘‘Kāsikasucivatthadharā, kuṇḍalino agalucandanavilittā; Niyyanti candasūriyā, janassa katvā hadayasokaṃ.",
      "english": "",
      "sinhala": ""
    },
    {
      "number": 1055,
      "pali": "‘‘Maṃsarasabhojanā nhāpakasunhāpitā [nahāpakasunahātā (pī.)], kuṇḍalino agalucandanavilittā; Niyyanti candasūriyā, yaññatthāya ekarājassa.",
      "english": "",
      "sinhala": ""
    },
    {
      "number": 1056,
      "pali": "[imā dve gāthā natthi pī potthake] ‘‘Maṃsarasabhojanā nhāpakasunhāpitā, kuṇḍalino agalucandanavilittā; Niyyanti candasūriyā, mātu katvā hadayasokaṃ.",
      "english": "",
      "sinhala": ""
    },
    {
      "number": 1057,
      "pali": "‘‘Maṃsarasabhojanā nhāpakasunhāpitā, kuṇḍalino agalucandanavilittā; Niyyanti candasūriyā, janassa katvā hadayasokaṃ [imā dve gāthā natthi pī potthake].",
      "english": "",
      "sinhala": ""
    },
    {
      "number": 1058,
      "pali": "‘‘Yassu pubbe hatthivaradhuragate, hatthīhi [hatthikā (syā.), pattikā (pī.)] anuvajanti; Tyajja candasūriyā, ubhova pattikā yanti.",
      "english": "",
      "sinhala": ""
    },
    {
      "number": 1059,
      "pali": "‘‘Yassu pubbe assavaradhuragate, assehi [assakā (syā.), pattikā (pī.)] anuvajanti; Tyajja candasūriyā, ubhova pattikā yanti.",
      "english": "",
      "sinhala": ""
    },
    {
      "number": 1060,
      "pali": "‘‘Yassu pubbe rathavaradhuragate, rathehi [rathikā (syā.), pattikā (pī.)] anuvajanti; Tyajja candasūriyā, ubhova pattikā yanti.",
      "english": "",
      "sinhala": ""
    },
    {
      "number": 1061,
      "pali": "‘‘Yehissu pubbe nīyiṃsu [niyyaṃsu (sī. pī.)], tapanīyakappanehi turaṅgehi; Tyajja candasūriyā, ubhova pattikā yanti’’.",
      "english": "",
      "sinhala": ""
    },
    {
      "number": 1062,
      "pali": "‘‘Yadi sakuṇi maṃsamicchasi, ḍayassu [uyyassu (syā. ka.)] pubbena pupphavatiyā; Yajatettha ekarājā, sammūḷho catūhi puttehi.",
      "english": "",
      "sinhala": ""
    },
    {
      "number": 1063,
      "pali": "‘‘Yadi sakuṇi maṃsamicchasi, ḍayassu pubbena pupphavatiyā; Yajatettha ekarājā, sammūḷho catūhi kaññāhi.",
      "english": "",
      "sinhala": ""
    },
    {
      "number": 1064,
      "pali": "‘‘Yadi sakuṇi maṃsamicchasi, ḍayassu pubbena pupphavatiyā; Yajatettha ekarājā, sammūḷho catūhi mahesīhi.",
      "english": "",
      "sinhala": ""
    },
    {
      "number": 1065,
      "pali": "‘‘Yadi sakuṇi maṃsamicchasi, ḍayassu pubbena pupphavatiyā; Yajatettha ekarājā, sammūḷho catūhi gahapatīhi.",
      "english": "",
      "sinhala": ""
    },
    {
      "number": 1066,
      "pali": "‘‘Yadi sakuṇi maṃsamicchasi, ḍayassu pubbe pupphavatiyā; Yajatettha ekarājā, sammūḷho catūhi hatthīhi.",
      "english": "",
      "sinhala": ""
    },
    {
      "number": 1067,
      "pali": "‘‘Yadi sakuṇi maṃsamicchasi, ḍayassu pubbena pupphavatiyā; Yajatettha ekarājā, sammūḷho catūhi assehi.",
      "english": "",
      "sinhala": ""
    },
    {
      "number": 1068,
      "pali": "‘‘Yadi sakuṇi maṃsamicchasi, ḍayassu pubbena pupphavatiyā; Yajatettha ekarājā, sammūḷho catūhi usabhehi.",
      "english": "",
      "sinhala": ""
    },
    {
      "number": 1069,
      "pali": "‘‘Yadi sakuṇi maṃsamicchasi, ḍayassu pubbena pupphavatiyā; Yajatettha ekarājā, sammūḷho sabbacatukkena’’.",
      "english": "",
      "sinhala": ""
    },
    {
      "number": 1070,
      "pali": "‘‘Ayamassa pāsādo, idaṃ antepuraṃ suramaṇīyaṃ [sovaṇṇo pupphamalyavikiṇṇo (ka.)]; Tedāni ayyaputtā, cattāro vadhāya ninnītā.",
      "english": "",
      "sinhala": ""
    },
    {
      "number": 1071,
      "pali": "‘‘Idamassa kūṭāgāraṃ, sovaṇṇaṃ pupphamalyavikiṇṇaṃ; Tedāni ayyaputtā, cattāro vadhāya ninnītā.",
      "english": "",
      "sinhala": ""
    },
    {
      "number": 1072,
      "pali": "‘‘Idamassa uyyānaṃ, supupphitaṃ sabbakālikaṃ rammaṃ; Tedāni ayyaputtā, cattāro vadhāya ninnītā.",
      "english": "",
      "sinhala": ""
    },
    {
      "number": 1073,
      "pali": "‘‘Idamassa asokavanaṃ, supupphitaṃ sabbakālikaṃ rammaṃ; Tedāni ayyaputtā, cattāro vadhāya ninnītā.",
      "english": "",
      "sinhala": ""
    },
    {
      "number": 1074,
      "pali": "‘‘Idamassa kaṇikāravanaṃ, supupphitaṃ sabbakālikaṃ rammaṃ; Tedāni ayyaputtā, cattāro vadhāya ninnītā.",
      "english": "",
      "sinhala": ""
    },
    {
      "number": 1075,
      "pali": "‘‘Idamassa pāṭalivanaṃ, supupphitaṃ sabbakālikaṃ rammaṃ; Tedāni ayyaputtā, cattāro vadhāya ninnītā.",
      "english": "",
      "sinhala": ""
    },
    {
      "number": 1076,
      "pali": "‘‘Idamassa ambavanaṃ, supupphitaṃ sabbakālikaṃ rammaṃ; Tedāni ayyaputtā, cattāro vadhāya ninnītā.",
      "english": "",
      "sinhala": ""
    },
    {
      "number": 1077,
      "pali": "‘‘Ayamassa pokkharaṇī, sañchannā padumapuṇḍarīkehi; Nāvā ca sovaṇṇavikatā, pupphavalliyā [pupphāvaliyā (sī. pī.)] cittā suramaṇīyā; Tedāni ayyaputtā, cattāro vadhāya ninnītā’’.",
      "english": "",
      "sinhala": ""
    },
    {
      "number": 1078,
      "pali": "‘‘Idamassa hatthiratanaṃ, erāvaṇo gajo balī dantī; Tedāni ayyaputtā, cattāro vadhāya ninnītā.",
      "english": "",
      "sinhala": ""
    },
    {
      "number": 1079,
      "pali": "‘‘Idamassa assaratanaṃ, ekakhūro [ekakhūro vego (syā.)] asso; Tedāni ayyaputtā, cattāro vadhāya ninnītā.",
      "english": "",
      "sinhala": ""
    },
    {
      "number": 1080,
      "pali": "‘‘Ayamassa assaratho, sāḷiya [sāḷiya viya (syā.)] nigghoso subho ratanavicitto; Yatthassu ayyaputtā, sobhiṃsu nandane viya devā; Tedāni ayyaputtā, cattāro vadhāya ninnītā.",
      "english": "",
      "sinhala": ""
    },
    {
      "number": 1081,
      "pali": "‘‘Kathaṃ nāma sāmasamasundarehi, candanamudukagattehi [candanamarakatagattehi (sī. pī.)]; Rājā yajissate yaññaṃ, sammūḷho catūhi puttehi.",
      "english": "",
      "sinhala": ""
    },
    {
      "number": 1082,
      "pali": "‘‘Kathaṃ nāma sāmasamasundarāhi, candanamudukagattāhi; Rājā yajissate yaññaṃ, sammūḷho catūhi kaññāhi.",
      "english": "",
      "sinhala": ""
    },
    {
      "number": 1083,
      "pali": "‘‘Kathaṃ nāma sāmasamasundarāhi, candanamudukagattāhi; Rājā yajissate yaññaṃ, sammūḷho catūhi mahesīhi.",
      "english": "",
      "sinhala": ""
    },
    {
      "number": 1084,
      "pali": "‘‘Kathaṃ nāma sāmasamasundarehi, candanamudukagattehi; Rājā yajissate yaññaṃ, sammūḷho catūhi gahapatīhi.",
      "english": "",
      "sinhala": ""
    },
    {
      "number": 1085,
      "pali": "‘‘Yathā honti gāmanigamā, suññā amanussakā brahāraññā; Tathā hessati pupphavatiyā, yiṭṭhesu candasūriyesu’’.",
      "english": "",
      "sinhala": ""
    },
    {
      "number": 1086,
      "pali": "‘‘Ummattikā bhavissāmi, bhūnahatā paṃsunā ca [paṃsunāva (syā. ka.)] parikiṇṇā; Sace candavaraṃ [candakumāraṃ (syā.)] hanti, pāṇā me deva rujjhanti [nirujjhanti (sī.), bhijjanti (syā.)].",
      "english": "",
      "sinhala": ""
    },
    {
      "number": 1087,
      "pali": "‘‘Ummattikā bhavissāmi, bhūnahatā paṃsunā ca parikiṇṇā; Sace sūriyavaraṃ hanti, pāṇā me deva rujjhanti’’.",
      "english": "",
      "sinhala": ""
    },
    {
      "number": 1088,
      "pali": "‘‘Kiṃ nu mā na ramāpeyyuṃ, aññamaññaṃ piyaṃvadā; Ghaṭṭikā uparikkhī ca, pokkharaṇī ca bhārikā [ghaṭṭiyā oparakkhī ca pokkharakkhī ca nāyikā (sī.) ghaṭṭiyā oparakkhī ca pokkharakkhī ca gāyikā (pī.)]; Candasūriyesu naccantiyo, samā tāsaṃ na vijjati’’.",
      "english": "",
      "sinhala": ""
    },
    {
      "number": 1089,
      "pali": "‘‘Imaṃ mayhaṃ hadayasokaṃ, paṭimuñcatu [paṭimuccatu (ka.)] khaṇḍahāla tava mātā; Yo mayhaṃ hadayasoko, candamhi vadhāya ninnīte.",
      "english": "",
      "sinhala": ""
    },
    {
      "number": 1090,
      "pali": "‘‘Imaṃ mayhaṃ hadayasokaṃ, paṭimuñcatu khaṇḍahāla tava mātā; Yo mayhaṃ hadayasoko, sūriyamhi vadhāya ninnīte.",
      "english": "",
      "sinhala": ""
    },
    {
      "number": 1091,
      "pali": "‘‘Imaṃ mayhaṃ hadayasokaṃ, paṭimuñcatu khaṇḍahāla tava jāyā; Yo mayhaṃ hadayasoko, candamhi vadhāya ninnīte.",
      "english": "",
      "sinhala": ""
    },
    {
      "number": 1092,
      "pali": "‘‘Imaṃ mayhaṃ hadayasokaṃ, paṭimuñcatu khaṇḍahāla tava jāyā; Yo mayhaṃ hadayasoko, sūriyamhi vadhāya ninnīte.",
      "english": "",
      "sinhala": ""
    },
    {
      "number": 1093,
      "pali": "‘‘Mā ca putte mā ca patiṃ, addakkhi khaṇḍahāla tava mātā; Yo ghātesi kumāre, adūsake sīhasaṅkāse.",
      "english": "",
      "sinhala": ""
    },
    {
      "number": 1094,
      "pali": "‘‘Mā ca putte mā ca patiṃ, addakkhi khaṇḍahāla tava mātā; Yo ghātesi kumāre, apekkhite sabbalokassa.",
      "english": "",
      "sinhala": ""
    },
    {
      "number": 1095,
      "pali": "‘‘Mā ca putte mā ca patiṃ, addakkhi khaṇḍahāla tava jāyā; Yo ghātesi kumāre, adūsake sīhasaṅkāse.",
      "english": "",
      "sinhala": ""
    },
    {
      "number": 1096,
      "pali": "‘‘Mā ca putte mā ca patiṃ, addakkhi khaṇḍahāla tava jāyā; Yo ghātesi kumāre, apekkhite sabbalokassa’’.",
      "english": "",
      "sinhala": ""
    },
    {
      "number": 1097,
      "pali": "‘‘Mā no deva avadhi, dāse no dehi khaṇḍahālassa; Api nigaḷabandhakāpi, hatthī asse ca pālema.",
      "english": "",
      "sinhala": ""
    },
    {
      "number": 1098,
      "pali": "‘‘Mā no deva avadhi, dāse no dehi khaṇḍahālassa; Api nigaḷabandhakāpi, hatthichakaṇāni ujjhema.",
      "english": "",
      "sinhala": ""
    },
    {
      "number": 1099,
      "pali": "‘‘Mā no deva avadhi, dāse no dehi khaṇḍahālassa; Api nigaḷabandhakāpi, assachakaṇāni ujjhema.",
      "english": "",
      "sinhala": ""
    },
    {
      "number": 1100,
      "pali": "‘‘Mā no deva avadhi, dāse no dehi khaṇḍahālassa; Yassa honti tava kāmā, api raṭṭhā pabbājitā; Bhikkhācariyaṃ carissāma.",
      "english": "",
      "sinhala": ""
    },
    {
      "number": 1101,
      "pali": "‘‘Dibbaṃ deva upayācanti, puttatthikāpi daliddā; Paṭibhānānipi hitvā, putte na labhanti ekaccā.",
      "english": "",
      "sinhala": ""
    },
    {
      "number": 1102,
      "pali": "‘‘Āsīsikāni [assāsakāni (sī. pī.), āsāsakāni (syā.)] karonti, puttā no jāyantu tato paputtā [puttā (sī. pī.)]; Atha no akāraṇasmā, yaññatthāya deva ghātesi.",
      "english": "",
      "sinhala": ""
    },
    {
      "number": 1103,
      "pali": "‘‘Upayācitakena puttaṃ labhanti, mā tāta no aghātesi; Mā kicchāladdhakehi puttehi, yajittho imaṃ yaññaṃ.",
      "english": "",
      "sinhala": ""
    },
    {
      "number": 1104,
      "pali": "‘‘Upayācitakena puttaṃ labhanti, mā tāta no aghātesi; Mā kapaṇaladdhakehi puttehi, ammāya no vippavāsesi’’.",
      "english": "",
      "sinhala": ""
    },
    {
      "number": 1105,
      "pali": "‘‘Bahudukkhā [bahudukkhaṃ (syā. ka.)] posiya candaṃ, amma tuvaṃ jīyase puttaṃ; Vandāmi kho te pāde, labhataṃ tāto paralokaṃ.",
      "english": "",
      "sinhala": ""
    },
    {
      "number": 1106,
      "pali": "‘‘Handa ca maṃ upaguyha, pāde te amma vandituṃ dehi; Gacchāmi dāni pavāsaṃ [vippavāsaṃ (ka.)], yaññatthāya ekarājassa.",
      "english": "",
      "sinhala": ""
    },
    {
      "number": 1107,
      "pali": "‘‘Handa ca maṃ upaguyha [upaguyha (syā. ka.)], pāde te amma vandituṃ dehi; Gacchāmi dāni pavāsaṃ, mātu katvā hadayasokaṃ.",
      "english": "",
      "sinhala": ""
    },
    {
      "number": 1108,
      "pali": "Handa ca maṃ upaguyha [upaguyha (syā. ka.)], pāde te amma vandituṃ dehi; Gacchāmi dāni pavāsaṃ, janassa katvā hadayasokaṃ’’.",
      "english": "",
      "sinhala": ""
    },
    {
      "number": 1109,
      "pali": "‘‘Handa ca padumapattānaṃ, moḷiṃ bandhassu gotamiputta; Campakadalamissāyo [campakadalivītimissāyo (sī. pī.), campakadalimissāyo (ka.)], esā te porāṇikā pakati.",
      "english": "",
      "sinhala": ""
    },
    {
      "number": 1110,
      "pali": "‘‘Handa ca vilepanaṃ te, pacchimakaṃ candanaṃ vilimpassu; Yehi ca suvilitto, sobhasi rājaparisāyaṃ.",
      "english": "",
      "sinhala": ""
    },
    {
      "number": 1111,
      "pali": "‘‘Handa ca mudukāni vatthāni, pacchimakaṃ kāsikaṃ nivāsehi; Yehi ca sunivattho, sobhasi rājaparisāyaṃ.",
      "english": "",
      "sinhala": ""
    },
    {
      "number": 1112,
      "pali": "‘‘Muttāmaṇikanakavibhūsitāni, gaṇhassu hatthābharaṇāni; Yehi ca hatthābharaṇehi, sobhasi rājaparisāyaṃ’’.",
      "english": "",
      "sinhala": ""
    },
    {
      "number": 1113,
      "pali": "‘‘Na hi nūnāyaṃ raṭṭhapālo, bhūmipati janapadassa dāyādo; Lokissaro mahanto, putte snehaṃ janayati’’.",
      "english": "",
      "sinhala": ""
    },
    {
      "number": 1114,
      "pali": "‘‘Mayhampi piyā puttā, attā ca piyo tumhe ca bhariyāyo; Saggañca patthayāno [patthayamāno (syā. ka.)], tenāhaṃ ghātayissāmi’’.",
      "english": "",
      "sinhala": ""
    },
    {
      "number": 1115,
      "pali": "‘‘Maṃ paṭhamaṃ ghātehi, mā me hadayaṃ dukkhaṃ phālesi; Alaṅkato [analaṅkato (ka.)] sundarako, putto deva tava sukhumālo.",
      "english": "",
      "sinhala": ""
    },
    {
      "number": 1116,
      "pali": "‘‘Handayya maṃ hanassu, paraloke [salokā (sī. syā. ka.)] candakena [candiyena (sī. pī. ka.)] hessāmi; Puññaṃ karassu vipulaṃ, vicarāma ubhopi paraloke’’.",
      "english": "",
      "sinhala": ""
    },
    {
      "number": 1117,
      "pali": "‘‘Mā tvaṃ cande rucci maraṇaṃ [idaṃ padaṃ natthi sī. pī. potthakesu], bahukā tava devarā visālakkhi; Te taṃ ramayissanti, yiṭṭhasmiṃ gotamiputte’’.",
      "english": "",
      "sinhala": ""
    },
    {
      "number": 1118,
      "pali": "‘‘Evaṃ vutte candā attānaṃ, hanti hatthatalakehi’’; ‘‘Alamettha [alamatthu (sī. pī.)] jīvitena, pissāmi [pāyāmi (sī. pī.)] visaṃ marissāmi.",
      "english": "",
      "sinhala": ""
    },
    {
      "number": 1119,
      "pali": "‘‘Na hi nūnimassa rañño, mittāmaccā ca vijjare suhadā; Ye na vadanti rājānaṃ, mā ghātayi orase putte.",
      "english": "",
      "sinhala": ""
    },
    {
      "number": 1120,
      "pali": "‘‘Na hi nūnimassa rañño, ñātī mittā ca vijjare suhadā; Ye na vadanti rājānaṃ, mā ghātayi atraje putte.",
      "english": "",
      "sinhala": ""
    },
    {
      "number": 1121,
      "pali": "‘‘Ime tepi mayhaṃ puttā, guṇino kāyūradhārino rāja; Tehipi yajassu yaññaṃ, atha muñcatu [muccatu (pī. ka.)] gotamiputte.",
      "english": "",
      "sinhala": ""
    },
    {
      "number": 1122,
      "pali": "‘‘Bilasataṃ maṃ katvāna, yajassu sattadhā mahārāja; Mā jeṭṭhaputtamavadhi, adūsakaṃ sīhasaṅkāsaṃ.",
      "english": "",
      "sinhala": ""
    },
    {
      "number": 1123,
      "pali": "‘‘Bilasataṃ maṃ katvāna, yajassu sattadhā mahārāja; Mā jeṭṭhaputtamavadhi, apekkhitaṃ sabbalokassa’’.",
      "english": "",
      "sinhala": ""
    },
    {
      "number": 1124,
      "pali": "‘‘Bahukā tava dinnābharaṇā, uccāvacā subhaṇitamhi; Muttāmaṇiveḷuriyā, etaṃ te pacchimakaṃ dānaṃ’’.",
      "english": "",
      "sinhala": ""
    },
    {
      "number": 1125,
      "pali": "‘‘Yesaṃ pubbe khandhesu, phullā mālāguṇā vivattiṃsu; Tesajjapi sunisito [pitanisito (sī. pī.)], nettiṃso vivattissati khandhesu.",
      "english": "",
      "sinhala": ""
    },
    {
      "number": 1126,
      "pali": "‘‘Yesaṃ pubbe khandhesu, cittā mālāguṇā vivattiṃsu; Tesajjapi sunisito, nettiṃso vivattissati khandhesu.",
      "english": "",
      "sinhala": ""
    },
    {
      "number": 1127,
      "pali": "‘‘Aciraṃ [acirā (sī. syā. pī.)] vata nettiṃso, vivattissati rājaputtānaṃ khandhesu; Atha mama hadayaṃ na phalati, tāva daḷhabandhañca me āsi.",
      "english": "",
      "sinhala": ""
    },
    {
      "number": 1128,
      "pali": "‘‘Kāsikasucivatthadharā, kuṇḍalino agalucandanavilittā; Niyyātha candasūriyā, yaññatthāya ekarājassa.",
      "english": "",
      "sinhala": ""
    },
    {
      "number": 1129,
      "pali": "‘‘Kāsikasucivatthadharā, kuṇḍalino agalucandanavilittā; Niyyātha candasūriyā, mātu katvā hadayasokaṃ.",
      "english": "",
      "sinhala": ""
    },
    {
      "number": 1130,
      "pali": "‘‘Kāsikasucivatthadharā, kuṇḍalino agalucandanavilittā; Niyyātha candasūriyā, janassa katvā hadayasokaṃ.",
      "english": "",
      "sinhala": ""
    },
    {
      "number": 1131,
      "pali": "‘‘Maṃsarasabhojanā nhāpakasunhāpitā, kuṇḍalino agalucandanavilittā; Niyyātha candasūriyā, yaññatthāya ekarājassa.",
      "english": "",
      "sinhala": ""
    },
    {
      "number": 1132,
      "pali": "‘‘Maṃsarasabhojanā nhāpakasunhāpitā, kuṇḍalino agalucandanavilittā; Niyyātha candasūriyā, mātu katvā hadayasokaṃ.",
      "english": "",
      "sinhala": ""
    },
    {
      "number": 1133,
      "pali": "‘‘Maṃsarasabhojanā nhāpakasunhāpitā, kuṇḍalino agalucandanavilittā; Niyyātha candasūriyā, janassa katvā hadayasokaṃ’’.",
      "english": "",
      "sinhala": ""
    },
    {
      "number": 1134,
      "pali": "‘‘Sabbasmiṃ upakkhaṭasmiṃ, nisīdite candasmiṃ [candiyasmiṃ (sī. pī.), candasūriyasmiṃ (syā.)] yaññatthāya; Pañcālarājadhītā pañjalikā, sabbaparisāya samanupariyāyi [sabbaparisamanupariyāsi (sī. pī.), sabbaparisantaramanupariyāsi (syā.)].",
      "english": "",
      "sinhala": ""
    },
    {
      "number": 1135,
      "pali": "‘‘Yena saccena khaṇḍahālo, pāpakammaṃ karoti dummedho; Etena saccavajjena, samaṅginī sāmikena homi.",
      "english": "",
      "sinhala": ""
    },
    {
      "number": 1136,
      "pali": "‘‘Ye idhatthi amanussā, yāni ca yakkhabhūtabhabyāni; Karontu me veyyāvaṭikaṃ, samaṅginī sāmikena homi.",
      "english": "",
      "sinhala": ""
    },
    {
      "number": 1137,
      "pali": "‘‘Yā devatā idhāgatā, yāni ca yakkhabhūtabhabyāni; Saraṇesiniṃ anāthaṃ tāyatha maṃ, yācāmahaṃ patimāhaṃ ajeyaṃ’’ [ajiyyaṃ (sī.)].",
      "english": "",
      "sinhala": ""
    },
    {
      "number": 1138,
      "pali": "‘‘Taṃ sutvā amanusso, ayokūṭaṃ paribbhametvāna; Bhayamassa janayanto, rājānaṃ idamavoca.",
      "english": "",
      "sinhala": ""
    },
    {
      "number": 1139,
      "pali": "‘‘Bujjhassu kho rājakali, mā tāhaṃ [mā tehaṃ (syā.)] matthakaṃ nitāḷesiṃ [nitālemi (sī. pī.), nipphālesiṃ (ka.)]; Mā jeṭṭhaputtamavadhi, adūsakaṃ sīhasaṅkāsaṃ.",
      "english": "",
      "sinhala": ""
    },
    {
      "number": 1140,
      "pali": "‘‘Ko te diṭṭho rājakali, puttabhariyāyo haññamānāyo [haññamānā (ka.)]; Seṭṭhi ca gahapatayo, adūsakā saggakāmā hi.",
      "english": "",
      "sinhala": ""
    },
    {
      "number": 1141,
      "pali": "‘‘Taṃ sutvā khaṇḍahālo, rājā ca abbhutamidaṃ disvāna; Sabbesaṃ bandhanāni mocesuṃ, yathā taṃ anupaghātaṃ [apāpānaṃ (sī. pī.)].",
      "english": "",
      "sinhala": ""
    },
    {
      "number": 1142,
      "pali": "‘‘Sabbesu vippamuttesu, ye tattha samāgatā tadā āsuṃ; Sabbe ekekaleḍḍukamadaṃsu, esa vadho khaṇḍahālassa’’.",
      "english": "",
      "sinhala": ""
    },
    {
      "number": 1143,
      "pali": "‘‘Sabbe paviṭṭhā [patiṃsu (sī.), patitvā (pī.)] nirayaṃ, yathā taṃ pāpakaṃ karitvāna; Na hi pāpakammaṃ katvā, labbhā sugatiṃ ito gantuṃ’’.",
      "english": "",
      "sinhala": ""
    },
    {
      "number": 1144,
      "pali": "‘‘Sabbesu vippamuttesu, ye tattha samāgatā tadā āsuṃ; Candaṃ abhisiñciṃsu, samāgatā rājaparisā [rājapurisā (syā.)] ca.",
      "english": "",
      "sinhala": ""
    },
    {
      "number": 1145,
      "pali": "‘‘Sabbesu vippamuttesu, ye [yā (syā.)] tattha samāgatā tadā āsuṃ; Candaṃ abhisiñciṃsu, samāgatā rājakaññāyo ca.",
      "english": "",
      "sinhala": ""
    },
    {
      "number": 1146,
      "pali": "‘‘Sabbesu vippamuttesu, ye tattha samāgatā tadā āsuṃ; Candaṃ abhisiñciṃsu, samāgatā devaparisā [devapurisā (syā.)] ca.",
      "english": "",
      "sinhala": ""
    },
    {
      "number": 1147,
      "pali": "‘‘Sabbesu vippamuttesu, ye [yā (syā.)] tattha samāgatā tadā āsuṃ; Candaṃ abhisiñciṃsu, samāgatā devakaññāyo ca.",
      "english": "",
      "sinhala": ""
    },
    {
      "number": 1148,
      "pali": "‘‘Sabbesu vippamuttesu, ye tattha samāgatā tadā āsuṃ; Celukkhepamakaruṃ, samāgatā rājaparisā [rājapurisā (syā.)] ca.",
      "english": "",
      "sinhala": ""
    },
    {
      "number": 1149,
      "pali": "‘‘Sabbesu vippamuttesu, ye [yā (syā.)] tattha samāgatā tadā āsuṃ; Celukkhepamakaruṃ, samāgatā rājakaññāyo ca.",
      "english": "",
      "sinhala": ""
    },
    {
      "number": 1150,
      "pali": "‘‘Sabbesu vippamuttesu, ye tattha samāgatā tadā āsuṃ; Celukkhepamakaruṃ, samāgatā devaparisā [devapurisā (syā.)] ca.",
      "english": "",
      "sinhala": ""
    },
    {
      "number": 1151,
      "pali": "‘‘Sabbesu vippamuttesu, ye [yā (syā.)] tattha samāgatā tadā āsuṃ; Celukkhepamakaruṃ, samāgatā devakaññāyo ca.",
      "english": "",
      "sinhala": ""
    },
    {
      "number": 1152,
      "pali": "‘‘Sabbesu vippamuttesu, bahū ānanditā ahuṃ [bahu ānandano ahu vaṃso (sī.), bahu ānandito ahu vaṃso (pī.)]; Nandiṃ pavesi nagaraṃ [vādiṃsu nandipavesanagaraṃ (syā.), nandiṃ pavesi nagare (ka.)], bandhanā mokkho aghositthā’’ti. Candakumārajātakaṃ [khaṇḍahālajātakaṃ (sī. pī.)] sattamaṃ.",
      "english": "",
      "sinhala": ""
    },
    {
      "number": 1153,
      "pali": "‘‘Ahu rājā videhānaṃ, aṅgati [aṅgāti (sī.) evamuparipi] nāma khattiyo; Pahūtayoggo dhanimā, anantabalaporiso.",
      "english": "",
      "sinhala": "",
      "paliTitle": "Mahānāradakassapajātakaṃ"
    },
    {
      "number": 1154,
      "pali": "So ca pannarasiṃ [pannarase (syā. ka.)] rattiṃ, purimayāme anāgate; Cātumāsā [cātumassa (sī. pī.)] komudiyā, amacce sannipātayi.",
      "english": "",
      "sinhala": ""
    },
    {
      "number": 1155,
      "pali": "‘‘Paṇḍite sutasampanne, mitapubbe [mihitapubbe (sī. pī.)] vicakkhaṇe; Vijayañca sunāmañca, senāpatiṃ alātakaṃ.",
      "english": "",
      "sinhala": ""
    },
    {
      "number": 1156,
      "pali": "‘‘Tamanupucchi vedeho, ‘‘paccekaṃ brūtha saṃ ruciṃ; Cātumāsā komudajja, juṇhaṃ byapahataṃ [byapagataṃ (sī. pī.)] tamaṃ; Kāyajja ratiyā rattiṃ, viharemu imaṃ utuṃ’’.",
      "english": "",
      "sinhala": ""
    },
    {
      "number": 1157,
      "pali": "‘‘Tato senāpati rañño, alāto etadabravi; ‘‘Haṭṭhaṃ yoggaṃ balaṃ sabbaṃ, senaṃ sannāhayāmase.",
      "english": "",
      "sinhala": ""
    },
    {
      "number": 1158,
      "pali": "‘‘Niyyāma deva yuddhāya, anantabalaporisā; Ye te vasaṃ na āyanti, vasaṃ upanayāmase [upaniyyāmase (ka.)]; Esā mayhaṃ sakā diṭṭhi, ajitaṃ ojināmase.",
      "english": "",
      "sinhala": ""
    },
    {
      "number": 1159,
      "pali": "Alātassa vaco sutvā, sunāmo etadabravi; ‘‘Sabbe tuyhaṃ mahārāja, amittā vasamāgatā.",
      "english": "",
      "sinhala": ""
    },
    {
      "number": 1160,
      "pali": "‘‘Nikkhittasatthā paccatthā, nivātamanuvattare; Uttamo ussavo ajja, na yuddhaṃ mama ruccati.",
      "english": "",
      "sinhala": ""
    },
    {
      "number": 1161,
      "pali": "‘‘Annapānañca khajjañca, khippaṃ abhiharantu te; Ramassu deva kāmehi, naccagīte suvādite’’.",
      "english": "",
      "sinhala": ""
    },
    {
      "number": 1162,
      "pali": "Sunāmassa vaco sutvā, vijayo etadabravi; ‘‘Sabbe kāmā mahārāja, niccaṃ tava mupaṭṭhitā.",
      "english": "",
      "sinhala": ""
    },
    {
      "number": 1163,
      "pali": "‘‘Na hete dullabhā deva, tava kāmehi modituṃ; Sadāpi kāmā sulabhā, netaṃ cittamataṃ [cittaṃ matī (ka.)] mama.",
      "english": "",
      "sinhala": ""
    },
    {
      "number": 1164,
      "pali": "‘‘Samaṇaṃ brāhmaṇaṃ vāpi, upāsemu bahussutaṃ; Yo najja vinaye kaṅkhaṃ, atthadhammavidū ise’’.",
      "english": "",
      "sinhala": ""
    },
    {
      "number": 1165,
      "pali": "Vijayassa vaco sutvā, rājā aṅgati mabravi; ‘‘Yathā vijayo bhaṇati, mayhampetaṃva ruccati.",
      "english": "",
      "sinhala": ""
    },
    {
      "number": 1166,
      "pali": "‘‘Samaṇaṃ brāhmaṇaṃ vāpi, upāsemu bahussutaṃ; Yo najja vinaye kaṅkhaṃ, atthadhammavidū ise.",
      "english": "",
      "sinhala": ""
    },
    {
      "number": 1167,
      "pali": "‘‘Sabbeva santā karotha matiṃ, kaṃ upāsemu paṇḍitaṃ; Yo [ko (sī. pī.)] najja vinaye kaṅkhaṃ, atthadhammavidū ise’’.",
      "english": "",
      "sinhala": ""
    },
    {
      "number": 1168,
      "pali": "‘‘Vedehassa vaco sutvā, alāto etadabravi; ‘‘Atthāyaṃ migadāyasmiṃ, acelo dhīrasammato.",
      "english": "",
      "sinhala": ""
    },
    {
      "number": 1169,
      "pali": "‘‘Guṇo kassapagottāyaṃ, suto citrakathī gaṇī; Taṃ deva [tadeva (ka.)] payirupāsemu [payirupāsaya (sī. pī.)], so no kaṅkhaṃ vinessati’’.",
      "english": "",
      "sinhala": ""
    },
    {
      "number": 1170,
      "pali": "‘‘Alātassa vaco sutvā, rājā codesi sārathiṃ; ‘‘Migadāyaṃ gamissāma, yuttaṃ yānaṃ idhānaya’’.",
      "english": "",
      "sinhala": ""
    },
    {
      "number": 1171,
      "pali": "Tassa yānaṃ ayojesuṃ, dantaṃ rūpiyapakkharaṃ [rūpiyupakkharaṃ (ka.)]; Sukkamaṭṭhaparivāraṃ, paṇḍaraṃ dosināmukhaṃ.",
      "english": "",
      "sinhala": ""
    },
    {
      "number": 1172,
      "pali": "‘‘Tatrāsuṃ kumudāyuttā, cattāro sindhavā hayā; Anilūpamasamuppātā [anilūpamasamuppādā (ka.)], sudantā soṇṇamālino.",
      "english": "",
      "sinhala": ""
    },
    {
      "number": 1173,
      "pali": "‘‘Setacchattaṃ setaratho, setassā setabījanī; Vedeho sahamaccehi, niyyaṃ candova sobhati.",
      "english": "",
      "sinhala": ""
    },
    {
      "number": 1174,
      "pali": "‘‘Tamanuyāyiṃsu bahavo, indikhaggadharā [indakhaggadharā (sī.), iṭṭhikhaggadharā (pī.)] balī; Assapiṭṭhigatā vīrā, narā naravarādhipaṃ.",
      "english": "",
      "sinhala": ""
    },
    {
      "number": 1175,
      "pali": "So muhuttaṃva yāyitvā, yānā oruyha khattiyo; Vedeho sahamaccehi, pattī guṇamupāgami.",
      "english": "",
      "sinhala": ""
    },
    {
      "number": 1176,
      "pali": "Yepi tattha tadā āsuṃ, brāhmaṇibbhā samāgatā; Na te apanayī rājā, akataṃ bhūmimāgate.",
      "english": "",
      "sinhala": ""
    },
    {
      "number": 1177,
      "pali": "‘‘Tato so mudukā bhisiyā, muducittakasanthate [muducittakaḷandake (sī. pī.)]; Mudupaccatthate rājā, ekamantaṃ upāvisi.",
      "english": "",
      "sinhala": ""
    },
    {
      "number": 1178,
      "pali": "‘‘Nisajja rājā sammodi, kathaṃ sāraṇiyaṃ tato; ‘‘Kacci yāpaniyaṃ bhante, vātānamaviyaggatā [vātānamavisaggatā (sī. pī.), vātānamaviyattatā (syā.)].",
      "english": "",
      "sinhala": ""
    },
    {
      "number": 1179,
      "pali": "‘‘Kacci akasirā vutti, labhasi [labbhati (sī. pī.)] piṇḍayāpanaṃ [piṇḍiyāpanaṃ (syā. ka.)]; Apābādho casi kacci, cakkhuṃ na parihāyati’’.",
      "english": "",
      "sinhala": ""
    },
    {
      "number": 1180,
      "pali": "Taṃ guṇo paṭisammodi, vedehaṃ vinaye rataṃ; ‘‘Yāpanīyaṃ mahārāja, sabbametaṃ tadūbhayaṃ.",
      "english": "",
      "sinhala": ""
    },
    {
      "number": 1181,
      "pali": "‘‘Kacci tuyhampi vedeha, paccantā na balīyare; Kacci arogaṃ yoggaṃ te, kacci vahati vāhanaṃ; Kacci te byādhayo natthi, sarīrassupatāpiyā’’ [sarīrassupatāpikā (sī. pī.), sarīrassupatāpanā (?)].",
      "english": "",
      "sinhala": ""
    },
    {
      "number": 1182,
      "pali": "Paṭisammodito rājā, tato pucchi anantarā; Atthaṃ dhammañca ñāyañca, dhammakāmo rathesabho.",
      "english": "",
      "sinhala": ""
    },
    {
      "number": 1183,
      "pali": "‘‘Kathaṃ dhammaṃ care macco, mātāpitūsu kassapa; Kathaṃ care ācariye, puttadāre kathaṃ care.",
      "english": "",
      "sinhala": ""
    },
    {
      "number": 1184,
      "pali": "‘‘Kathaṃ careyya vuḍḍhesu, kathaṃ samaṇabrāhmaṇe; Kathañca balakāyasmiṃ, kathaṃ janapade care.",
      "english": "",
      "sinhala": ""
    },
    {
      "number": 1185,
      "pali": "‘‘Kathaṃ dhammaṃ caritvāna, maccā gacchanti [pecca gacchati (sī. syā. pī.)] suggatiṃ; Kathañceke adhammaṭṭhā, patanti nirayaṃ atho’’.",
      "english": "",
      "sinhala": ""
    },
    {
      "number": 1186,
      "pali": "‘‘Vedehassa vaco sutvā, kassapo etadabravi; ‘‘‘Suṇohi me mahārāja, saccaṃ avitathaṃ padaṃ.",
      "english": "",
      "sinhala": ""
    },
    {
      "number": 1187,
      "pali": "‘‘‘Natthi dhammacaritassa [dhammassa ciṇṇassa (sī.)], phalaṃ kalyāṇapāpakaṃ; Natthi deva paro loko, ko tato hi idhāgato.",
      "english": "",
      "sinhala": ""
    },
    {
      "number": 1188,
      "pali": "‘‘‘Natthi deva pitaro vā, kuto mātā kuto pitā; Natthi ācariyo nāma, adantaṃ ko damessati.",
      "english": "",
      "sinhala": ""
    },
    {
      "number": 1189,
      "pali": "‘‘‘Samatulyāni bhūtāni, natthi jeṭṭhāpacāyikā; Natthi balaṃ vīriyaṃ vā, kuto uṭṭhānaporisaṃ; Niyatāni hi bhūtāni, yathā goṭaviso tathā.",
      "english": "",
      "sinhala": ""
    },
    {
      "number": 1190,
      "pali": "‘‘‘Laddheyyaṃ labhate macco, tattha dānaphalaṃ kuto; Natthi dānaphalaṃ deva, avaso devavīriyo.",
      "english": "",
      "sinhala": ""
    },
    {
      "number": 1191,
      "pali": "‘‘‘Bālehi dānaṃ paññattaṃ, paṇḍitehi paṭicchitaṃ; Avasā denti dhīrānaṃ, bālā paṇḍitamānino.",
      "english": "",
      "sinhala": ""
    },
    {
      "number": 1192,
      "pali": "‘‘‘Sattime sassatā kāyā, acchejjā avikopino; Tejo pathavī āpo ca, vāyo sukhaṃ dukhañcime; Jīve ca sattime kāyā, yesaṃ chettā na vijjati.",
      "english": "",
      "sinhala": ""
    },
    {
      "number": 1193,
      "pali": "‘‘‘Natthi hantā va chettā vā, haññe yevāpi [haññare vāpi (sī. syā. pī.)] koci naṃ; Antareneva kāyānaṃ, satthāni vītivattare.",
      "english": "",
      "sinhala": ""
    },
    {
      "number": 1194,
      "pali": "‘‘‘Yo cāpi [yopāyaṃ (sī. pī.), yo cāyaṃ (syā. ka.)] siramādāya, paresaṃ nisitāsinā; Na so chindati te kāye, tattha pāpaphalaṃ kuto.",
      "english": "",
      "sinhala": ""
    },
    {
      "number": 1195,
      "pali": "‘‘‘Cullāsītimahākappe, sabbe sujjhanti saṃsaraṃ; Anāgate tamhi kāle, saññatopi na sujjhati.",
      "english": "",
      "sinhala": ""
    },
    {
      "number": 1196,
      "pali": "‘‘‘Caritvāpi bahuṃ bhadraṃ, neva sujjhantināgate; Pāpañcepi bahuṃ katvā, taṃ khaṇaṃ nātivattare.",
      "english": "",
      "sinhala": ""
    },
    {
      "number": 1197,
      "pali": "‘‘‘Anupubbena no suddhi, kappānaṃ cullasītiyā; Niyatiṃ nātivattāma, velantamiva sāgaro’’’.",
      "english": "",
      "sinhala": ""
    },
    {
      "number": 1198,
      "pali": "Kassapassa vaco sutvā, alāto etadabravi; ‘‘Yathā bhadanto bhaṇati, mayhampetaṃva ruccati.",
      "english": "",
      "sinhala": ""
    },
    {
      "number": 1199,
      "pali": "‘‘Ahampi purimaṃ jātiṃ, sare saṃsaritattano; Piṅgalo nāmahaṃ āsiṃ, luddo goghātako pure.",
      "english": "",
      "sinhala": ""
    },
    {
      "number": 1200,
      "pali": "‘‘Bārāṇasiyaṃ phītāyaṃ, bahuṃ pāpaṃ kataṃ mayā; Bahū mayā hatā pāṇā, mahiṃsā sūkarā ajā.",
      "english": "",
      "sinhala": ""
    },
    {
      "number": 1201,
      "pali": "‘‘Tato cuto idha jāto, iddhe senāpatīkule; Natthi nūna phalaṃ pāpaṃ, yohaṃ [pāpe sohaṃ (sī. pī.)] na nirayaṃ gato.",
      "english": "",
      "sinhala": ""
    },
    {
      "number": 1202,
      "pali": "Athettha bījako nāma, dāso āsi paṭaccarī [paḷaccarī (sī. pī.), paṭajjarī (ka.)]; Uposathaṃ upavasanto, guṇasantikupāgami.",
      "english": "",
      "sinhala": ""
    },
    {
      "number": 1203,
      "pali": "Kassapassa vaco sutvā, alātassa ca bhāsitaṃ; Passasanto muhuṃ uṇhaṃ, rudaṃ assūni vattayi.",
      "english": "",
      "sinhala": ""
    },
    {
      "number": 1204,
      "pali": "Tamanupucchi vedeho, ‘‘kimatthaṃ samma rodasi; Kiṃ te sutaṃ vā diṭṭhaṃ vā, kiṃ maṃ vedesi vedanaṃ’’.",
      "english": "",
      "sinhala": ""
    },
    {
      "number": 1205,
      "pali": "Vedehassa vaco sutvā, bījako etadabravi; ‘‘Natthi me vedanā dukkhā, mahārāja suṇohi me.",
      "english": "",
      "sinhala": ""
    },
    {
      "number": 1206,
      "pali": "‘‘Ahampi purimaṃ jātiṃ, sarāmi sukhamattano; Sāketāhaṃ pure āsiṃ, bhāvaseṭṭhi guṇe rato.",
      "english": "",
      "sinhala": ""
    },
    {
      "number": 1207,
      "pali": "‘‘Sammato brāhmaṇibbhānaṃ, saṃvibhāgarato suci; Na cāpi pāpakaṃ kammaṃ, sarāmi katamattano.",
      "english": "",
      "sinhala": ""
    },
    {
      "number": 1208,
      "pali": "‘‘Tato cutāhaṃ vedeha, idha jāto duritthiyā; Gabbhamhi kumbhadāsiyā, yato jāto suduggato.",
      "english": "",
      "sinhala": ""
    },
    {
      "number": 1209,
      "pali": "‘‘Evampi duggato santo, samacariyaṃ adhiṭṭhito; Upaḍḍhabhāgaṃ bhattassa, dadāmi yo me icchati.",
      "english": "",
      "sinhala": ""
    },
    {
      "number": 1210,
      "pali": "‘‘Cātuddasiṃ pañcadasiṃ, sadā upavasāmahaṃ; Na cāpi [na ahaṃ (ka.)] bhūte hiṃsāmi, theyyañcāpi vivajjayiṃ.",
      "english": "",
      "sinhala": ""
    },
    {
      "number": 1211,
      "pali": "‘‘Sabbameva hi nūnetaṃ, suciṇṇaṃ bhavati nipphalaṃ; Niratthaṃ maññidaṃ sīlaṃ, alāto bhāsatī yathā.",
      "english": "",
      "sinhala": ""
    },
    {
      "number": 1212,
      "pali": "‘‘Kalimeva nūna gaṇhāmi, asippo dhuttako yathā; Kaṭaṃ alāto gaṇhāti, kitavosikkhito yathā.",
      "english": "",
      "sinhala": ""
    },
    {
      "number": 1213,
      "pali": "‘‘Dvāraṃ nappaṭipassāmi, yena gacchāmi suggatiṃ; Tasmā rāja parodāmi, sutvā kassapabhāsitaṃ’’.",
      "english": "",
      "sinhala": ""
    },
    {
      "number": 1214,
      "pali": "Bījakassa vaco sutvā, rājā aṅgati mabravi; ‘‘Natthi dvāraṃ sugatiyā, niyatiṃ [niyataṃ (syā.)] kaṅkha bījaka.",
      "english": "",
      "sinhala": ""
    },
    {
      "number": 1215,
      "pali": "‘‘Sukhaṃ vā yadi vā dukkhaṃ, niyatiyā kira labbhati; Saṃsārasuddhi sabbesaṃ, mā turittho [turito (syā.)] anāgate.",
      "english": "",
      "sinhala": ""
    },
    {
      "number": 1216,
      "pali": "‘‘Ahampi pubbe kalyāṇo, brāhmaṇibbhesu byāvaṭo [vāvaṭo (ka.)]; Vohāramanusāsanto, ratihīno tadantarā’’.",
      "english": "",
      "sinhala": ""
    },
    {
      "number": 1217,
      "pali": "‘‘Punapi bhante dakkhemu, saṅgati ce bhavissati’’; Idaṃ vatvāna vedeho, paccagā sanivesanaṃ.",
      "english": "",
      "sinhala": ""
    },
    {
      "number": 1218,
      "pali": "Tato ratyā vivasāne, upaṭṭhānamhi aṅgati; Amacce sannipātetvā, idaṃ vacanamabravi.",
      "english": "",
      "sinhala": ""
    },
    {
      "number": 1219,
      "pali": "‘‘Candake me vimānasmiṃ, sadā kāme vidhentu me; Mā upagacchuṃ atthesu, guyhappakāsiyesu ca.",
      "english": "",
      "sinhala": ""
    },
    {
      "number": 1220,
      "pali": "‘‘Vijayo ca sunāmo ca, senāpati alātako; Ete atthe nisīdantu, vohārakusalā tayo’’.",
      "english": "",
      "sinhala": ""
    },
    {
      "number": 1221,
      "pali": "Idaṃ vatvāna vedeho, kāmeva bahumaññatha; Na cāpi brāhmaṇibbhesu, atthe kismiñci byāvaṭo.",
      "english": "",
      "sinhala": ""
    },
    {
      "number": 1222,
      "pali": "Tato dvesattarattassa, vedehassatrajā piyā; Rājakaññā rucā [rujā (sī. pī.) evamuparipi] nāma, dhātimātaramabravi.",
      "english": "",
      "sinhala": ""
    },
    {
      "number": 1223,
      "pali": "‘Alaṅkarotha maṃ khippaṃ, sakhiyo cālaṅkarontu [ca karontu (sī. pī.)] me; Suve pannaraso dibyo, gacchaṃ issarasantike’ [pitussa santike (syā.)].",
      "english": "",
      "sinhala": ""
    },
    {
      "number": 1224,
      "pali": "Tassā mālyaṃ abhihariṃsu, candanañca mahārahaṃ; Maṇisaṅkhamuttāratanaṃ, nānāratte ca ambare.",
      "english": "",
      "sinhala": ""
    },
    {
      "number": 1225,
      "pali": "Tañca sovaṇṇaye [soṇṇamaye (ka.)] pīṭhe, nisinnaṃ bahukitthiyo; Parikiriya pasobhiṃsu [asobhiṃsu (sī. syā. pī.)], rucaṃ ruciravaṇṇiniṃ.",
      "english": "",
      "sinhala": ""
    },
    {
      "number": 1226,
      "pali": "Sā ca sakhimajjhagatā, sabbābharaṇabhūsitā; Sateratā abbhamiva, candakaṃ pāvisī rucā.",
      "english": "",
      "sinhala": ""
    },
    {
      "number": 1227,
      "pali": "Upasaṅkamitvā vedehaṃ, vanditvā vinaye rataṃ; Suvaṇṇakhacite [suvaṇṇavikate (sī. pī.)] pīṭhe, ekamantaṃ upāvisi’’.",
      "english": "",
      "sinhala": ""
    },
    {
      "number": 1228,
      "pali": "Tañca disvāna vedeho, accharānaṃva saṅgamaṃ; Rucaṃ sakhimajjhagataṃ, idaṃ vacanamabravi.",
      "english": "",
      "sinhala": ""
    },
    {
      "number": 1229,
      "pali": "‘‘Kacci ramasi pāsāde, antopokkharaṇiṃ pati; Kacci bahuvidhaṃ khajjaṃ, sadā abhiharanti te.",
      "english": "",
      "sinhala": ""
    },
    {
      "number": 1230,
      "pali": "‘‘Kacci bahuvidhaṃ mālyaṃ, ocinitvā kumāriyo; Gharake karotha paccekaṃ, khiḍḍāratiratā muhuṃ [ahu (syā. ka.)].",
      "english": "",
      "sinhala": ""
    },
    {
      "number": 1231,
      "pali": "‘‘Kena vā vikalaṃ tuyhaṃ, kiṃ khippaṃ āharantu te; Manokarassu kuḍḍamukhī [kuṭṭamukhī (sī. pī.)], api candasamamhipi’’ [api candasamampi te (ka.)].",
      "english": "",
      "sinhala": ""
    },
    {
      "number": 1232,
      "pali": "Vedehassa vaco sutvā, rucā pitaramabravi; ‘‘Sabbametaṃ mahārāja, labbhatissarasantike.",
      "english": "",
      "sinhala": ""
    },
    {
      "number": 1233,
      "pali": "‘‘Suve pannaraso dibyo, sahassaṃ āharantu me; Yathādinnañca dassāmi, dānaṃ sabbavanīsvahaṃ’’ [sabbavaṇīsvahaṃ (syā. ka.)].",
      "english": "",
      "sinhala": ""
    },
    {
      "number": 1234,
      "pali": "Rucāya vacanaṃ sutvā, rājā aṅgati mabravi; ‘‘Bahuṃ vināsitaṃ vittaṃ, niratthaṃ aphalaṃ tayā.",
      "english": "",
      "sinhala": ""
    },
    {
      "number": 1235,
      "pali": "‘‘Uposathe vasaṃ niccaṃ, annapānaṃ na bhuñjasi; Niyatetaṃ abhuttabbaṃ, natthi puññaṃ abhuñjato’’.",
      "english": "",
      "sinhala": ""
    },
    {
      "number": 1236,
      "pali": "‘‘Bījakopi hi sutvāna, tadā kassapabhāsitaṃ; Passasanto muhuṃ uṇhaṃ, rudaṃ assūni vattayi.",
      "english": "",
      "sinhala": ""
    },
    {
      "number": 1237,
      "pali": "‘‘Yāva ruce jīvamānā [jīvasino (sī. pī.)], mā bhattamapanāmayi; Natthi bhadde paro loko, kiṃ niratthaṃ vihaññasi’’.",
      "english": "",
      "sinhala": ""
    },
    {
      "number": 1238,
      "pali": "Vedehassa vaco sutvā, rucā ruciravaṇṇinī; Jānaṃ pubbāparaṃ dhammaṃ, pitaraṃ etadabravi.",
      "english": "",
      "sinhala": ""
    },
    {
      "number": 1239,
      "pali": "‘‘Sutameva pure āsi, sakkhi [paccakkhaṃ (ka.)] diṭṭhamidaṃ mayā; Bālūpasevī yo hoti, bālova samapajjatha.",
      "english": "",
      "sinhala": ""
    },
    {
      "number": 1240,
      "pali": "‘‘Mūḷho hi mūḷhamāgamma, bhiyyo mohaṃ nigacchati; Patirūpaṃ alātena, bījakena ca muyhituṃ.",
      "english": "",
      "sinhala": ""
    },
    {
      "number": 1241,
      "pali": "‘‘Tvañca devāsi sappañño, dhīro atthassa kovido; Kathaṃ bālehi sadisaṃ, hīnadiṭṭhiṃ upāgami.",
      "english": "",
      "sinhala": ""
    },
    {
      "number": 1242,
      "pali": "‘‘Sacepi saṃsārapathena sujjhati, niratthiyā pabbajjā guṇassa; Kīṭova aggiṃ jalitaṃ apāpataṃ, upapajjati mohamūḷho [momuho (sī. pī.)] naggabhāvaṃ.",
      "english": "",
      "sinhala": ""
    },
    {
      "number": 1243,
      "pali": "‘‘Saṃsārasuddhīti pure niviṭṭhā, kammaṃ vidūsenti bahū ajānaṃ [bahū pajā (ka.)]; Pubbe kalī duggahitovaatthā [attho (ka.), duggahitova’natthā (?)], dummo ca yā balisā ambujova.",
      "english": "",
      "sinhala": ""
    },
    {
      "number": 1244,
      "pali": "‘‘Upamaṃ te karissāmi, mahārāja tavatthiyā; Upamāya midhekacce, atthaṃ jānanti paṇḍitā.",
      "english": "",
      "sinhala": ""
    },
    {
      "number": 1245,
      "pali": "‘‘Vāṇijānaṃ yathā nāvā, appamāṇabharā [appamāṇaharā (pī.)] garu; Atibhāraṃ samādāya, aṇṇave avasīdati.",
      "english": "",
      "sinhala": ""
    },
    {
      "number": 1246,
      "pali": "‘‘Evameva naro pāpaṃ, thokaṃ thokampi ācinaṃ; Atibhāraṃ samādāya, niraye avasīdati.",
      "english": "",
      "sinhala": ""
    },
    {
      "number": 1247,
      "pali": "‘‘Na tāva bhāro paripūro, alātassa mahīpati; Ācināti ca taṃ pāpaṃ, yena gacchati duggatiṃ.",
      "english": "",
      "sinhala": ""
    },
    {
      "number": 1248,
      "pali": "‘‘Pubbevassa kataṃ puññaṃ, alātassa mahīpati; Tasseva deva nissando, yañceso labhate sukhaṃ.",
      "english": "",
      "sinhala": ""
    },
    {
      "number": 1249,
      "pali": "‘‘Khīyate cassa taṃ puññaṃ, tathā hi aguṇe rato; Ujumaggaṃ avahāya [apāhāya (sī.)], kummaggamanudhāvati.",
      "english": "",
      "sinhala": ""
    },
    {
      "number": 1250,
      "pali": "‘‘Tulā yathā paggahitā, ohite tulamaṇḍale; Unnameti tulāsīsaṃ, bhāre oropite sati.",
      "english": "",
      "sinhala": ""
    },
    {
      "number": 1251,
      "pali": "‘‘Evameva naro puññaṃ, thokaṃ thokampi ācinaṃ; Saggātimāno dāsova, bījako sātave [sādhave (ka.)] rato.",
      "english": "",
      "sinhala": ""
    },
    {
      "number": 1252,
      "pali": "‘‘Yamajja bījako dāso, dukkhaṃ passati attani; Pubbevassa [pubbe tassa (sī. pī.)] kataṃ pāpaṃ, tameso paṭisevati.",
      "english": "",
      "sinhala": ""
    },
    {
      "number": 1253,
      "pali": "‘‘Khīyate cassa taṃ pāpaṃ, tathā hi vinaye rato; Kassapañca samāpajja, mā hevuppathamāgamā.",
      "english": "",
      "sinhala": ""
    },
    {
      "number": 1254,
      "pali": "‘‘Yaṃ yañhi rāja bhajati, santaṃ vā yadi vā asaṃ; Sīlavantaṃ visīlaṃ vā, vasaṃ tasseva gacchati.",
      "english": "",
      "sinhala": ""
    },
    {
      "number": 1255,
      "pali": "‘‘Yādisaṃ kurute mittaṃ, yādisaṃ cūpasevati; Sopi tādisako hoti, sahavāso hi [sahavāsopi (ka.)] tādiso.",
      "english": "",
      "sinhala": ""
    },
    {
      "number": 1256,
      "pali": "‘‘Sevamāno sevamānaṃ, samphuṭṭho samphusaṃ paraṃ; Saro diddho kalāpaṃva, alittamupalimpati; Upalepabhayā [upalimpabhayā (ka.)] dhīro, neva pāpasakhā siyā.",
      "english": "",
      "sinhala": ""
    },
    {
      "number": 1257,
      "pali": "‘‘Pūtimacchaṃ kusaggena, yo naro upanayhati; Kusāpi pūti vāyanti, evaṃ bālūpasevanā.",
      "english": "",
      "sinhala": ""
    },
    {
      "number": 1258,
      "pali": "‘‘Tagarañca palāsena, yo naro upanayhati; Pattāpi surabhi vāyanti, evaṃ dhīrūpasevanā.",
      "english": "",
      "sinhala": ""
    },
    {
      "number": 1259,
      "pali": "‘‘Tasmā pattapuṭasseva [phalapuṭasseva (sī. pī.)], ñatvā sampākamattano; Asante nopaseveyya, sante seveyya paṇḍito; Asanto nirayaṃ nenti, santo pāpenti suggatiṃ’’.",
      "english": "",
      "sinhala": ""
    },
    {
      "number": 1260,
      "pali": "Ahampi jātiyo satta, sare saṃsaritattano; Anāgatāpi satteva, yā gamissaṃ ito cutā.",
      "english": "",
      "sinhala": ""
    },
    {
      "number": 1261,
      "pali": "‘‘Yā me sā sattamī jāti, ahu pubbe janādhipa; Kammāraputto magadhesu, ahuṃ rājagahe pure.",
      "english": "",
      "sinhala": ""
    },
    {
      "number": 1262,
      "pali": "‘‘Pāpaṃ sahāyamāgamma, bahuṃ pāpaṃ kataṃ mayā; Paradārassa heṭhento, carimhā amarā viya.",
      "english": "",
      "sinhala": ""
    },
    {
      "number": 1263,
      "pali": "‘‘Taṃ kammaṃ nihitaṃ aṭṭhā, bhasmacchannova pāvako; Atha aññehi kammehi, ajāyiṃ vaṃsabhūmiyaṃ.",
      "english": "",
      "sinhala": ""
    },
    {
      "number": 1264,
      "pali": "‘‘Kosambiyaṃ seṭṭhikule, iddhe phīte mahaddhane; Ekaputto mahārāja, niccaṃ sakkatapūjito.",
      "english": "",
      "sinhala": ""
    },
    {
      "number": 1265,
      "pali": "‘‘Tattha mittaṃ asevissaṃ, sahāyaṃ sātave rataṃ; Paṇḍitaṃ sutasampannaṃ, so maṃ atthe nivesayi.",
      "english": "",
      "sinhala": ""
    },
    {
      "number": 1266,
      "pali": "‘‘Cātuddasiṃ pañcadasiṃ, bahuṃ rattiṃ upāvasiṃ; Taṃ kammaṃ nihitaṃ aṭṭhā, nidhīva udakantike.",
      "english": "",
      "sinhala": ""
    },
    {
      "number": 1267,
      "pali": "‘‘Atha pāpāna kammānaṃ, yametaṃ magadhe kataṃ; Phalaṃ pariyāga maṃ [pariyāga taṃ (sī.), pariyāgataṃ (syā. pī.)] pacchā, bhutvā duṭṭhavisaṃ yathā.",
      "english": "",
      "sinhala": ""
    },
    {
      "number": 1268,
      "pali": "‘‘Tato cutāhaṃ vedeha, roruve niraye ciraṃ; Sakammunā apaccissaṃ, taṃ saraṃ na sukhaṃ labhe.",
      "english": "",
      "sinhala": ""
    },
    {
      "number": 1269,
      "pali": "‘‘Bahuvassagaṇe tattha, khepayitvā bahuṃ dukhaṃ; Bhinnāgate [bheṇṇākaṭe (sī. pī.)] ahuṃ rāja, chagalo uddhatapphalo [chakalo uddhitapphalo (sī. pī.)].",
      "english": "",
      "sinhala": ""
    },
    {
      "number": 1270,
      "pali": "‘‘Sātaputtā mayā vūḷhā, piṭṭhiyā ca rathena ca; Tassa kammassa nissando, paradāragamanassa me.",
      "english": "",
      "sinhala": ""
    },
    {
      "number": 1271,
      "pali": "‘‘Tato cutāhaṃ vedeha, kapi āsiṃ brahāvane; Niluñcitaphalo [nilicchitaphalo (sī. pī.)] yeva, yūthapena pagabbhinā; Tassa kammassa nissando, paradāragamanassa me.",
      "english": "",
      "sinhala": ""
    },
    {
      "number": 1272,
      "pali": "‘‘Tato cutāhaṃ vedeha, dassanesu [dasaṇṇesu (sī. pī.), dasannesu (syā.)] pasū ahuṃ; Niluñcito javo bhadro, yoggaṃ vūḷhaṃ ciraṃ mayā; Tassa kammassa nissando, paradāragamanassa me.",
      "english": "",
      "sinhala": ""
    },
    {
      "number": 1273,
      "pali": "‘‘Tato cutāhaṃ vedeha, vajjīsu kulamāgamā; Nevitthī na pumā āsiṃ, manussatte sudullabhe; Tassa kammassa nissando, paradāragamanassa me.",
      "english": "",
      "sinhala": ""
    },
    {
      "number": 1274,
      "pali": "‘‘Tato cutāhaṃ vedeha, ajāyiṃ nandane vane; Bhavane tāvatiṃsāhaṃ, accharā kāmavaṇṇinī [varavaṇṇinī (ka.)].",
      "english": "",
      "sinhala": ""
    },
    {
      "number": 1275,
      "pali": "‘‘Vicittavatthābharaṇā, āmuttamaṇikuṇḍalā; Kusalā naccagītassa, sakkassa paricārikā.",
      "english": "",
      "sinhala": ""
    },
    {
      "number": 1276,
      "pali": "‘‘Tattha ṭhitāhaṃ vedeha, sarāmi jātiyo imā; Anāgatāpi satteva, yā gamissaṃ ito cutā.",
      "english": "",
      "sinhala": ""
    },
    {
      "number": 1277,
      "pali": "‘‘Pariyāgataṃ taṃ kusalaṃ, yaṃ me kosambiyaṃ kataṃ; Deve ceva manusse ca, sandhāvissaṃ ito cutā.",
      "english": "",
      "sinhala": ""
    },
    {
      "number": 1278,
      "pali": "‘‘Satta jacco [jaccā (syā. pī.)] mahārāja, niccaṃ sakkatapūjitā; Thībhāvāpi na muccissaṃ, chaṭṭhā nigatiyo [chaṭṭhā gatiyo (syā.)] imā.",
      "english": "",
      "sinhala": ""
    },
    {
      "number": 1279,
      "pali": "‘‘Sattamī ca gati deva, devaputto mahiddhiko; Pumā devo bhavissāmi [bhavissati (ka.)], devakāyasmimuttamo.",
      "english": "",
      "sinhala": ""
    },
    {
      "number": 1280,
      "pali": "‘‘Ajjāpi santānamayaṃ, mālaṃ ganthenti nandane; Devaputto javo nāma, yo me mālaṃ paṭicchati.",
      "english": "",
      "sinhala": ""
    },
    {
      "number": 1281,
      "pali": "‘‘Muhutto viya so dibyo, idha vassāni soḷasa; Rattindivo ca so dibyo, mānusiṃ saradosataṃ.",
      "english": "",
      "sinhala": ""
    },
    {
      "number": 1282,
      "pali": "‘‘Iti kammāni anventi, asaṅkheyyāpi jātiyo; Kalyāṇaṃ yadi vā pāpaṃ, na hi kammaṃ vinassati [panassati (sī. pī.)].",
      "english": "",
      "sinhala": ""
    },
    {
      "number": 1283,
      "pali": "‘‘Yo icche puriso hotuṃ, jātiṃ jātiṃ [jātijātiṃ (sī. pī.)] punappunaṃ; Paradāraṃ vivajjeyya, dhotapādova kaddamaṃ.",
      "english": "",
      "sinhala": ""
    },
    {
      "number": 1284,
      "pali": "‘‘Yā icche puriso hotuṃ, jātiṃ jātiṃ punappunaṃ; Sāmikaṃ apacāyeyya, indaṃva paricārikā.",
      "english": "",
      "sinhala": ""
    },
    {
      "number": 1285,
      "pali": "‘‘Yo icche dibyabhogañca, dibbamāyuṃ yasaṃ sukhaṃ; Pāpāni parivajjetvā [parivajjeyya (ka.)], tividhaṃ dhammamācare.",
      "english": "",
      "sinhala": ""
    },
    {
      "number": 1286,
      "pali": "‘‘Kāyena vācā manasā, appamatto vicakkhaṇo; Attano hoti atthāya, itthī vā yadi vā pumā.",
      "english": "",
      "sinhala": ""
    },
    {
      "number": 1287,
      "pali": "‘‘Ye kecime mānujā jīvaloke, yasassino sabbasamantabhogā; Asaṃsayaṃ tehi pure suciṇṇaṃ, kammassakāse puthu sabbasattā.",
      "english": "",
      "sinhala": ""
    },
    {
      "number": 1288,
      "pali": "‘‘Iṅghānucintesi sayampi deva, kutonidānā te imā janinda; Yā te imā accharāsannikāsā, alaṅkatā kañcanajālachannā’’.",
      "english": "",
      "sinhala": ""
    },
    {
      "number": 1289,
      "pali": "Iccevaṃ pitaraṃ kaññā, rucā tosesi aṅgatiṃ; Mūḷhassa maggamācikkhi, dhammamakkhāsi subbatā.",
      "english": "",
      "sinhala": ""
    },
    {
      "number": 1290,
      "pali": "Athāgamā brahmalokā, nārado mānusiṃ pajaṃ; Jambudīpaṃ avekkhanto, addā rājānamaṅgatiṃ.",
      "english": "",
      "sinhala": ""
    },
    {
      "number": 1291,
      "pali": "‘‘Tato patiṭṭhā pāsāde, vedehassa puratthato [purakkhato (syā. ka.)]; Tañca disvānānuppattaṃ, rucā isimavandatha.",
      "english": "",
      "sinhala": ""
    },
    {
      "number": 1292,
      "pali": "‘‘Athāsanamhā oruyha, rājā byathitamānaso [byamhitamānaso (sī. syā. pī.)]; Nāradaṃ paripucchanto, idaṃ vacanamabravi.",
      "english": "",
      "sinhala": ""
    },
    {
      "number": 1293,
      "pali": "‘‘Kuto nu āgacchasi devavaṇṇi, obhāsayaṃ sabbadisā [saṃvariṃ (sī. pī.)] candimāva; Akkhāhi me pucchito nāmagottaṃ, kathaṃ taṃ jānanti manussaloke’’.",
      "english": "",
      "sinhala": ""
    },
    {
      "number": 1294,
      "pali": "‘‘Ahañhi devato idāni emi, obhāsayaṃ sabbadisā [saṃvariṃ (sī. pī.)] candimāva; Akkhāmi te pucchito nāmagottaṃ, jānanti maṃ nārado kassapo ca’’.",
      "english": "",
      "sinhala": ""
    },
    {
      "number": 1295,
      "pali": "‘‘Accherarūpaṃ tava [vata (sī. pī.)] yādisañca, vehāyasaṃ gacchasi tiṭṭhasī ca; Pucchāmi taṃ nārada etamatthaṃ, atha kena vaṇṇena tavāyamiddhi’’.",
      "english": "",
      "sinhala": ""
    },
    {
      "number": 1296,
      "pali": "‘‘Saccañca dhammo ca damo ca cāgo, guṇā mamete pakatā purāṇā; Teheva dhammehi susevitehi, manojavo yena kāmaṃ gatosmi’’.",
      "english": "",
      "sinhala": ""
    },
    {
      "number": 1297,
      "pali": "‘‘Accheramācikkhasi puññasiddhiṃ, sace hi etehi [ete tvaṃ (sī. pī.)] yathā vadesi; Pucchāmi taṃ nārada etamatthaṃ, puṭṭho ca me sādhu viyākarohi’’.",
      "english": "",
      "sinhala": ""
    },
    {
      "number": 1298,
      "pali": "‘‘Pucchassu maṃ rāja tavesa attho, yaṃ saṃsayaṃ kuruse bhūmipāla; Ahaṃ taṃ nissaṃsayataṃ gamemi, nayehi ñāyehi ca hetubhī ca’’.",
      "english": "",
      "sinhala": ""
    },
    {
      "number": 1299,
      "pali": "‘‘Pucchāmi taṃ nārada etamatthaṃ, puṭṭho ca me nārada mā musā bhaṇi; Atthi nu devā pitaro nu atthi, loko paro atthi jano yamāhu’’.",
      "english": "",
      "sinhala": ""
    },
    {
      "number": 1300,
      "pali": "‘‘Attheva devā pitaro ca atthi, loko paro atthi jano yamāhu; Kāmesu giddhā ca narā pamūḷhā, lokaṃ paraṃ na vidū mohayuttā’’.",
      "english": "",
      "sinhala": ""
    },
    {
      "number": 1301,
      "pali": "‘‘Atthīti ce nārada saddahāsi, nivesanaṃ paraloke matānaṃ; Idheva me pañca satāni dehi, dassāmi te paraloke sahassaṃ’’.",
      "english": "",
      "sinhala": ""
    },
    {
      "number": 1302,
      "pali": "‘‘Dajjemu kho pañca satāni bhoto, jaññāmu ce sīlavantaṃ vadaññuṃ [vataññuṃ (ka.)]; Luddaṃ taṃ bhontaṃ niraye vasantaṃ, ko codaye paraloke sahassaṃ.",
      "english": "",
      "sinhala": ""
    },
    {
      "number": 1303,
      "pali": "‘‘Idheva yo hoti adhammasīlo [akammasīlo (pī.)], pāpācāro alaso luddakammo; Na paṇḍitā tasmiṃ iṇaṃ dadanti, na hi āgamo hoti tathāvidhamhā.",
      "english": "",
      "sinhala": ""
    },
    {
      "number": 1304,
      "pali": "‘‘Dakkhañca posaṃ manujā viditvā, uṭṭhānakaṃ [uṭṭhāhakaṃ (sī.)] sīlavantaṃ vadaññuṃ; Sayameva bhogehi nimantayanti, kammaṃ karitvā puna māharesi’’.",
      "english": "",
      "sinhala": ""
    },
    {
      "number": 1305,
      "pali": "‘‘Ito cuto [gato (sī. pī.)] dakkhasi tattha rāja, kākolasaṅghehi vikassamānaṃ [kākoḷasaṅghehipi kaḍḍhamānaṃ (sī. pī.)]; Taṃ khajjamānaṃ niraye vasantaṃ, kākehi gijjhehi ca senakehi [soṇakehi (syā. ka.)]; Sañchinnagattaṃ ruhiraṃ savantaṃ, ko codaye paraloke sahassaṃ.",
      "english": "",
      "sinhala": ""
    },
    {
      "number": 1306,
      "pali": "‘‘Andhaṃtamaṃ tattha na candasūriyā, nirayo sadā tumulo ghorarūpo; Sā neva rattī na divā paññāyati, tathāvidhe ko vicare dhanatthiko.",
      "english": "",
      "sinhala": ""
    },
    {
      "number": 1307,
      "pali": "‘‘Sabalo ca sāmo ca duve suvānā, pavaddhakāyā balino mahantā; Khādanti dantehi ayomayehi, ito paṇunnaṃ paralokapattaṃ [paraloke patantaṃ (ka.)].",
      "english": "",
      "sinhala": ""
    },
    {
      "number": 1308,
      "pali": "‘‘Taṃ khajjamānaṃ niraye vasantaṃ, luddehi vāḷehi aghammigehi ca; Sañchinnagattaṃ ruhiraṃ savantaṃ, ko codaye paraloke sahassaṃ.",
      "english": "",
      "sinhala": ""
    },
    {
      "number": 1309,
      "pali": "‘‘Usūhi sattīhi ca sunisitāhi, hananti vijjhanti ca paccamittā [pothayanti (ka.)]; Kāḷūpakāḷā nirayamhi ghore, pubbe naraṃ dukkaṭakammakāriṃ.",
      "english": "",
      "sinhala": ""
    },
    {
      "number": 1310,
      "pali": "‘‘Taṃ haññamānaṃ niraye vajantaṃ, kucchismiṃ passasmiṃ vipphālitūdaraṃ; Sañchinnagattaṃ ruhiraṃ savantaṃ, ko codaye paraloke sahassaṃ.",
      "english": "",
      "sinhala": ""
    },
    {
      "number": 1311,
      "pali": "‘‘Sattī usū tomarabhiṇḍivālā, vividhāvudhā vassanti tattha devā; Patanti aṅgāramivaccimanto, silāsanī vassati luddakamme.",
      "english": "",
      "sinhala": ""
    },
    {
      "number": 1312,
      "pali": "‘‘Uṇho ca vāto nirayamhi dussaho, na tamhi sukhaṃ labbhati [seti (ka.)] ittarampi; Taṃ taṃ vidhāvantamalenamāturaṃ, ko codaye paraloke sahassaṃ.",
      "english": "",
      "sinhala": ""
    },
    {
      "number": 1313,
      "pali": "‘‘Sandhāvamānampi [sandhāvamānaṃ taṃ (sī. pī.)] rathesu yuttaṃ, sajotibhūtaṃ pathaviṃ kamantaṃ; Patodalaṭṭhīhi sucodayantaṃ [sucodiyantaṃ (sī. pī.)], ko codaye paraloke sahassaṃ.",
      "english": "",
      "sinhala": ""
    },
    {
      "number": 1314,
      "pali": "‘‘Tamāruhantaṃ khurasañcitaṃ giriṃ, vibhiṃsanaṃ pajjalitaṃ bhayānakaṃ; Sañchinnagattaṃ ruhiraṃ savantaṃ, ko codaye paraloke sahassaṃ.",
      "english": "",
      "sinhala": ""
    },
    {
      "number": 1315,
      "pali": "‘‘Tamāruhantaṃ pabbatasannikāsaṃ, aṅgārarāsiṃ jalitaṃ bhayānakaṃ; Sudaḍḍhagattaṃ kapaṇaṃ rudantaṃ, ko codaye paraloke sahassaṃ.",
      "english": "",
      "sinhala": ""
    },
    {
      "number": 1316,
      "pali": "‘‘Abbhakūṭasamā uccā, kaṇṭakanicitā [kaṇṭakāpacitā (sī. pī.), kaṇṭakāhicitā (syā.)] dumā; Ayomayehi tikkhehi, naralohitapāyibhi.",
      "english": "",
      "sinhala": ""
    },
    {
      "number": 1317,
      "pali": "‘‘Tamāruhanti nāriyo, narā ca paradāragū; Coditā sattihatthehi, yamaniddesakāribhi.",
      "english": "",
      "sinhala": ""
    },
    {
      "number": 1318,
      "pali": "‘‘Tamāruhantaṃ nirayaṃ, simbaliṃ ruharimakkhitaṃ; Vidaḍḍhakāyaṃ [viduṭṭhakāyaṃ (pī.)] vitacaṃ, āturaṃ gāḷhavedanaṃ.",
      "english": "",
      "sinhala": ""
    },
    {
      "number": 1319,
      "pali": "‘‘Passasantaṃ muhuṃ uṇhaṃ, pubbakammāparādhikaṃ; Dumagge vitacaṃ gattaṃ [dumaggaviṭapaggataṃ (sī.)], ko taṃ yāceyya taṃ dhanaṃ.",
      "english": "",
      "sinhala": ""
    },
    {
      "number": 1320,
      "pali": "‘‘Abbhakūṭasamā uccā, asipattācitā dumā; Ayomayehi tikkhehi, naralohitapāyibhi.",
      "english": "",
      "sinhala": ""
    },
    {
      "number": 1321,
      "pali": "‘‘Tamāruhantaṃ asipattapādapaṃ, asīhi tikkhehi ca chijjamānaṃ [pabhijjamānaṃ (ka.)]; Sañchinnagattaṃ ruhiraṃ savantaṃ, ko codaye paraloke sahassaṃ.",
      "english": "",
      "sinhala": ""
    },
    {
      "number": 1322,
      "pali": "‘‘Tato nikkhantamattaṃ taṃ, asipattācitā dumā [asipattanirayā dukhā (sī. pī.)]; Sampatitaṃ vetaraṇiṃ, ko taṃ yāceyya taṃ dhanaṃ.",
      "english": "",
      "sinhala": ""
    },
    {
      "number": 1323,
      "pali": "‘‘Kharā kharodakā [khārodikā (sī.), kharodikā (pī.)] tattā, duggā vetaraṇī nadī; Ayopokkharasañchannā, tikkhā pattehi sandati.",
      "english": "",
      "sinhala": ""
    },
    {
      "number": 1324,
      "pali": "‘‘Tattha sañchinnagattaṃ taṃ, vuyhantaṃ ruhiramakkhitaṃ; Vetaraññe anālambe, ko taṃ yāceyya taṃ dhanaṃ’’.",
      "english": "",
      "sinhala": ""
    },
    {
      "number": 1325,
      "pali": "‘‘Vedhāmi rukkho viya chijjamāno, disaṃ na jānāmi pamūḷhasañño; Bhayānutappāmi mahā ca me bhayā, sutvāna kathā [gāthā (sī. syā. pī.)] tava bhāsitā ise.",
      "english": "",
      "sinhala": ""
    },
    {
      "number": 1326,
      "pali": "‘‘Āditte vārimajjhaṃva, dīpaṃvoghe mahaṇṇave; Andhakāreva pajjoto, tvaṃ nosi saraṇaṃ ise.",
      "english": "",
      "sinhala": ""
    },
    {
      "number": 1327,
      "pali": "‘‘Atthañca dhammaṃ anusāsa maṃ ise, atītamaddhā aparādhitaṃ mayā; Ācikkha me nārada suddhimaggaṃ, yathā ahaṃ no nirayaṃ pateyyaṃ’’.",
      "english": "",
      "sinhala": ""
    },
    {
      "number": 1328,
      "pali": "‘‘Yathā ahu dhataraṭṭho ( ) [ettha kiñci ūnaṃ viya dissati], vessāmitto aṭṭhako yāmataggi; Usindaro cāpi sivī ca rājā, paricārakā samaṇabrāhmaṇānaṃ.",
      "english": "",
      "sinhala": ""
    },
    {
      "number": 1329,
      "pali": "‘‘Ete caññe ca rājāno, ye saggavisayaṃ [sakkavisayaṃ (sī. pī.)] gatā; Adhammaṃ parivajjetvā, dhammaṃ cara mahīpati.",
      "english": "",
      "sinhala": ""
    },
    {
      "number": 1330,
      "pali": "‘‘Annahatthā ca te byamhe, ghosayantu pure tava; Ko chāto ko ca tasito, ko mālaṃ ko vilepanaṃ; Nānārattānaṃ vatthānaṃ, ko naggo paridahissati.",
      "english": "",
      "sinhala": ""
    },
    {
      "number": 1331,
      "pali": "‘‘Ko panthe chattamāneti [chatta’mādeti (sī. syā. pī.)], pādukā ca mudū subhā; Iti sāyañca pāto ca, ghosayantu pure tava.",
      "english": "",
      "sinhala": ""
    },
    {
      "number": 1332,
      "pali": "‘‘Jiṇṇaṃ posaṃ gavassañca, māssu yuñja yathā pure; Parihārañca dajjāsi, adhikārakato balī.",
      "english": "",
      "sinhala": ""
    },
    {
      "number": 1333,
      "pali": "‘‘Kāyo te rathasaññāto, manosārathiko lahu; Avihiṃsāsāritakkho, saṃvibhāgapaṭicchado.",
      "english": "",
      "sinhala": ""
    },
    {
      "number": 1334,
      "pali": "‘‘Pādasaññamanemiyo, hatthasaññamapakkharo; Kucchisaññamanabbhanto, vācāsaññamakūjano.",
      "english": "",
      "sinhala": ""
    },
    {
      "number": 1335,
      "pali": "‘‘Saccavākyasamattaṅgo, apesuññasusaññato; Girāsakhilanelaṅgo, mitabhāṇisilesito.",
      "english": "",
      "sinhala": ""
    },
    {
      "number": 1336,
      "pali": "‘‘Saddhālobhasusaṅkhāro, nivātañjalikubbaro; Athaddhatānatīsāko [atthaddhatānatīsāko (sī. pī.)], sīlasaṃvaranandhano.",
      "english": "",
      "sinhala": ""
    },
    {
      "number": 1337,
      "pali": "‘‘Akkodhanamanugghātī, dhammapaṇḍarachattako; Bāhusaccamapālambo, ṭhitacittamupādhiyo [dhiticittamupādhiyo (ka.)].",
      "english": "",
      "sinhala": ""
    },
    {
      "number": 1338,
      "pali": "‘‘Kālaññutācittasāro, vesārajjatidaṇḍako; Nivātavuttiyottako [nivātavuttiyottaṅgo (ka.)], anatimānayugo lahu.",
      "english": "",
      "sinhala": ""
    },
    {
      "number": 1339,
      "pali": "‘‘Alīnacittasanthāro, vuddhisevī rajohato; Sati patodo dhīrassa, dhiti yogo ca rasmiyo.",
      "english": "",
      "sinhala": ""
    },
    {
      "number": 1340,
      "pali": "‘‘Mano dantaṃ pathaṃ neti [patha’nveti (sī. pī.)], samadantehi vāhibhi; Icchā lobho ca kummaggo, ujumaggo ca saṃyamo.",
      "english": "",
      "sinhala": ""
    },
    {
      "number": 1341,
      "pali": "‘‘Rūpe sadde rase gandhe, vāhanassa padhāvato; Paññā ākoṭanī rāja, tattha attāva sārathi.",
      "english": "",
      "sinhala": ""
    },
    {
      "number": 1342,
      "pali": "‘‘Sace etena yānena, samacariyā daḷhā dhiti; Sabbakāmaduho rāja, na jātu nirayaṃ vaje’’.",
      "english": "",
      "sinhala": ""
    },
    {
      "number": 1343,
      "pali": "‘‘Alāto devadattosi, sunāmo āsi bhaddaji; Vijayo sāriputtosi, moggallānosi bījako.",
      "english": "",
      "sinhala": ""
    },
    {
      "number": 1344,
      "pali": "‘‘Sunakkhatto licchaviputto, guṇo āsi acelako; Ānando sā rucā āsi, yā rājānaṃ pasādayi.",
      "english": "",
      "sinhala": ""
    },
    {
      "number": 1345,
      "pali": "‘‘Ūruveḷakassapo rājā, pāpadiṭṭhi tadā ahu; Mahābrahmā bodhisatto, evaṃ dhāretha jātaka’’nti. Mahānāradakassapajātakaṃ aṭṭhamaṃ.",
      "english": "",
      "sinhala": ""
    },
    {
      "number": 1346,
      "pali": "‘‘Paṇḍu kisiyāsi dubbalā, vaṇṇarūpaṃ [vaṇṇarūpe (ka.)] natavedisaṃ pure; Vimale akkhāhi pucchitā, kīdisī tuyhaṃ sarīravedanā’’.",
      "english": "",
      "sinhala": "",
      "paliTitle": "Vidhurajātakaṃ - Dohaḷakaṇḍaṃ"
    },
    {
      "number": 1347,
      "pali": "‘‘Dhammo manujesu mātīnaṃ [mātinaṃ (sī. pī.)], dohaḷo nāma janinda vuccati; Dhammāhataṃ nāgakuñjara, vidhurassa hadayābhipatthaye’’.",
      "english": "",
      "sinhala": ""
    },
    {
      "number": 1348,
      "pali": "‘‘Candaṃ kho tvaṃ dohaḷāyasi, sūriyaṃ vā atha vāpi mālutaṃ; Dullabhañhi [dullabhe (sī. pī.)] vidhurassa dassanaṃ [dassane (sī. pī.)], ko vidhuramidha mānayissati’’.",
      "english": "",
      "sinhala": ""
    },
    {
      "number": 1349,
      "pali": "‘‘Kinnu tāta tuvaṃ pajjhāyasi, padumaṃ hatthagataṃva te mukhaṃ; Kinnu dummanarūposi issara, mā tvaṃ soci amittatāpana’’.",
      "english": "",
      "sinhala": ""
    },
    {
      "number": 1350,
      "pali": "‘‘Mātā hi tava irandhati [irandati (sī. syā. pī.)], vidhurassa hadayaṃ dhaniyati; Dullabhañhi vidhurassa dassanaṃ, ko vidhuramidha mānayissati’’.",
      "english": "",
      "sinhala": ""
    },
    {
      "number": 1351,
      "pali": "‘‘Tassa bhattupariyesanaṃ [bhattupariyesanaṃ (sī. pī.)] cara, yo vidhuramidha mānayissati’’; ‘‘Pituno ca sā sutvāna vākyaṃ, rattiṃ nikkhamma avassutiṃ cari’’.",
      "english": "",
      "sinhala": ""
    },
    {
      "number": 1352,
      "pali": "‘‘Ke gandhabbe rakkhase ca nāge, ke kimpurise cāpi mānuse; Ke paṇḍite sabbakāmadade [sabbakāmade (sī. pī.)], dīgharattaṃ bhattā me bhavissati’’.",
      "english": "",
      "sinhala": ""
    },
    {
      "number": 1353,
      "pali": "‘‘Assāsa hessāmi te pati, bhattā te hessāmi anindalocane; Paññā hi mamaṃ tathāvidhā, assāsa hessasi bhariyā mama.",
      "english": "",
      "sinhala": ""
    },
    {
      "number": 1354,
      "pali": "‘‘Avacāsi puṇṇakaṃ irandhatī [irandatī (sī. pī.)], pubbapathānugatena cetasā; Ehi gacchāma pitu mamantike [pitu mama santikaṃ (ka.)], esova te etamatthaṃ pavakkhati.",
      "english": "",
      "sinhala": ""
    },
    {
      "number": 1355,
      "pali": "‘‘Alaṅkatā suvasanā, mālinī candanussadā; Yakkhaṃ hatthe gahetvāna, pitusantikupāgami’’.",
      "english": "",
      "sinhala": ""
    },
    {
      "number": 1356,
      "pali": "‘‘Nāgavara vaco suṇohi me, patirūpaṃ paṭipajja suṅkiyaṃ; Patthemi ahaṃ irandhatiṃ, tāya samaṅgiṃ karohi maṃ tuvaṃ.",
      "english": "",
      "sinhala": ""
    },
    {
      "number": 1357,
      "pali": "‘‘Sataṃ hatthī sataṃ assā, sataṃ assatarīrathā; Sataṃ valabhiyo puṇṇā, nānāratnassa kevalā; Te nāga paṭipajjassu, dhītaraṃ dehirandhatiṃ’’.",
      "english": "",
      "sinhala": ""
    },
    {
      "number": 1358,
      "pali": "‘‘Yāva āmantaye ñātī, mitte ca suhadajjane [suhadaṃjanaṃ (sī. pī.)]; Anāmanta kataṃ kammaṃ, taṃ pacchā anutappati’’.",
      "english": "",
      "sinhala": ""
    },
    {
      "number": 1359,
      "pali": "Tato so varuṇo nāgo, pavisitvā nivesanaṃ; Bhariyaṃ āmantayitvāna, idaṃ vacanamabravi.",
      "english": "",
      "sinhala": ""
    },
    {
      "number": 1360,
      "pali": "‘‘Ayaṃ so puṇṇako yakkho, yācatī maṃ irandhatiṃ; Bahunā vittalābhena, tassa dema piyaṃ mamaṃ’’.",
      "english": "",
      "sinhala": ""
    },
    {
      "number": 1361,
      "pali": "‘‘Na dhanena na vittena, labbhā amhaṃ irandhatī; Sace ca kho hadayaṃ paṇḍitassa, dhammena laddhā idha māhareyya; Etena vittena kumāri labbhā, nāññaṃ dhanaṃ uttari patthayāma’’.",
      "english": "",
      "sinhala": ""
    },
    {
      "number": 1362,
      "pali": "Tato so varuṇo nāgo, nikkhamitvā nivesanā; Puṇṇakāmantayitvāna, idaṃ vacanamabravi.",
      "english": "",
      "sinhala": ""
    },
    {
      "number": 1363,
      "pali": "‘‘Na dhanena na vittena, labbhā amhaṃ irandhatī; Sace tuvaṃ hadayaṃ paṇḍitassa, dhammena laddhā idha māharesi; Etena vittena kumāri labbhā, nāññaṃ dhanaṃ uttari patthayāma’’.",
      "english": "",
      "sinhala": ""
    },
    {
      "number": 1364,
      "pali": "‘‘Yaṃ paṇḍitotyeke vadanti loke, tameva bāloti punāhu aññe; Akkhāhi me vippavadanti ettha, kaṃ paṇḍitaṃ nāga tuvaṃ vadesi’’.",
      "english": "",
      "sinhala": ""
    },
    {
      "number": 1365,
      "pali": "‘‘Korabyarājassa dhanañcayassa [dhanañjayassa (sī. syā. pī.)], yadi te suto vidhuro nāma kattā; Ānehi taṃ paṇḍitaṃ dhammaladdhā, irandhatī padacarā [paddhacarā (sī. pī.), paṭṭhacarā (syā. ka.)] te hotu.",
      "english": "",
      "sinhala": ""
    },
    {
      "number": 1366,
      "pali": "‘‘Idañca sutvā varuṇassa vākyaṃ, uṭṭhāya yakkho paramappatīto; Tattheva santo purisaṃ asaṃsi, ānehi ājaññamidheva yuttaṃ.",
      "english": "",
      "sinhala": ""
    },
    {
      "number": 1367,
      "pali": "‘‘Jātarūpamayā kaṇṇā, kācamhicamayā [kācamhamayā (sī.), kācambhamayā (pī.)] khurā; Jambonadassa pākassa, suvaṇṇassa uracchado’’.",
      "english": "",
      "sinhala": ""
    },
    {
      "number": 1368,
      "pali": "‘‘Devavāhavahaṃ yānaṃ, assamāruyha puṇṇako; Alaṅkato kappitakesamassu, pakkāmi vehāyasamantalikkhe [antalikkhaṃ (ka.)].",
      "english": "",
      "sinhala": ""
    },
    {
      "number": 1369,
      "pali": "‘‘So puṇṇako kāmarāgena [kāmavegena (sī. pī.)] giddho, irandhatiṃ nāgakaññaṃ jigīsaṃ [jigiṃsaṃ (sī. syā. pī.)]; Gantvāna taṃ bhūtapatiṃ yasassiṃ, iccabravī vessavaṇaṃ kuveraṃ.",
      "english": "",
      "sinhala": ""
    },
    {
      "number": 1370,
      "pali": "‘‘Bhogavatī nāma mandire, vāsā hiraññavatīti vuccati; Nagare nimmite kañcanamaye, maṇḍalassa uragassa niṭṭhitaṃ.",
      "english": "",
      "sinhala": ""
    },
    {
      "number": 1371,
      "pali": "‘‘Aṭṭālakā oṭṭhagīviyo, lohitaṅkassa masāragallino; Pāsādettha silāmayā, sovaṇṇaratanehi chāditā.",
      "english": "",
      "sinhala": ""
    },
    {
      "number": 1372,
      "pali": "‘‘Ambā tilakā ca jambuyo, sattapaṇṇā mucalindaketakā; Piyaṅgu [piyakā (sī. pī.), piyaṅgukā (syā.)] uddālakā sahā, uparibhaddakā sinduvārakā [bhinduvāritā (syā. pī.), bhindhavāritā (ka.)].",
      "english": "",
      "sinhala": ""
    },
    {
      "number": 1373,
      "pali": "‘‘Campeyyakā nāgamallikā, bhaginīmālā atha mettha koliyā; Ete dumā pariṇāmitā, sobhayanti uragassa mandiraṃ [mandire (syā. ka.)].",
      "english": "",
      "sinhala": ""
    },
    {
      "number": 1374,
      "pali": "‘‘Khajjurettha silāmayā, sovaṇṇadhuvapupphitā bahū; Yattha vasato papātiko, nāgarājā varuṇo mahiddhiko.",
      "english": "",
      "sinhala": ""
    },
    {
      "number": 1375,
      "pali": "‘‘Tassa komārikā bhariyā, vimalā kañcanavelliviggahā; Kālā taruṇāva uggatā, pucimandatthanī cārudassanā.",
      "english": "",
      "sinhala": ""
    },
    {
      "number": 1376,
      "pali": "‘‘Lākhārasarattasucchavī, kaṇikārāva nivātapupphitā [kaṇikārova nivātapupphito (sī. pī.)]; Tidivokacarāva accharā, vijjuvabbhaghanā vinissaṭā.",
      "english": "",
      "sinhala": ""
    },
    {
      "number": 1377,
      "pali": "‘‘Sā dohaḷinī suvimhitā, vidhurassa hadayaṃ dhaniyati; Taṃ tesaṃ demi issara, tena te denti irandhatiṃ mamaṃ’’.",
      "english": "",
      "sinhala": ""
    },
    {
      "number": 1378,
      "pali": "‘‘So puṇṇako bhūtapatiṃ yasassiṃ, āmantaya vessavaṇaṃ kuveraṃ; Tattheva santo [santaṃ (pī.)] purisaṃ asaṃsi, ānehi ājaññamidheva yuttaṃ.",
      "english": "",
      "sinhala": ""
    },
    {
      "number": 1379,
      "pali": "‘‘Jātarūpamayā kaṇṇā, kācamhicamayā khurā; Jambonadassa pākassa, suvaṇṇassa uracchado.",
      "english": "",
      "sinhala": ""
    },
    {
      "number": 1380,
      "pali": "‘‘Devavāhavahaṃ yānaṃ, assamāruyha puṇṇako; Alaṅkato kappitakesamassu, pakkāmi vehāyasamantalikkhe’’.",
      "english": "",
      "sinhala": ""
    },
    {
      "number": 1381,
      "pali": "‘‘So aggamā rājagahaṃ surammaṃ, aṅgassa rañño nagaraṃ durāyutaṃ [durāsadaṃ (syā.)]; Pahūtabhakkhaṃ bahuannapānaṃ, masakkasāraṃ viya vāsavassa.",
      "english": "",
      "sinhala": ""
    },
    {
      "number": 1382,
      "pali": "‘‘Mayūrakoñcāgaṇasampaghuṭṭhaṃ, dijābhighuṭṭhaṃ dijasaṅghasevitaṃ; Nānāsakuntābhirudaṃ suvaṅgaṇaṃ [subhaṅgaṇaṃ (sī. pī.)], pupphābhikiṇṇaṃ himavaṃva pabbataṃ.",
      "english": "",
      "sinhala": ""
    },
    {
      "number": 1383,
      "pali": "‘‘So puṇṇako vepulamābhirūhi [vepullamābhirucchi (sī. pī.)], siluccayaṃ kimpurisānuciṇṇaṃ; Anvesamāno maṇiratanaṃ uḷāraṃ, tamaddasā pabbatakūṭamajjhe.",
      "english": "",
      "sinhala": ""
    },
    {
      "number": 1384,
      "pali": "‘‘Disvā maṇiṃ pabhassaraṃ jātimantaṃ [jātivantaṃ (sī. syā.)], manoharaṃ [dhanāharaṃ (sī. pī. ka.)] maṇiratanaṃ uḷāraṃ; Daddallamānaṃ yasasā yasassinaṃ, obhāsatī vijjurivantalikkhe.",
      "english": "",
      "sinhala": ""
    },
    {
      "number": 1385,
      "pali": "‘‘Tamaggahī veḷuriyaṃ mahagghaṃ, manoharaṃ nāma mahānubhāvaṃ; Ājaññamāruyha manomavaṇṇo, pakkāmi vehāyasamantalikkhe.",
      "english": "",
      "sinhala": ""
    },
    {
      "number": 1386,
      "pali": "‘‘So aggamā [agamā (syā. pī. ka.)] nagaramindapatthaṃ, oruyhupāgacchi sabhaṃ kurūnaṃ; Samāgate ekasataṃ samagge, avhettha yakkho avikampamāno.",
      "english": "",
      "sinhala": ""
    },
    {
      "number": 1387,
      "pali": "‘‘Ko nīdha raññaṃ varamābhijeti, kamābhijeyyāma varaddhanena [varaṃdhanena (sī. pī.)]; Kamanuttaraṃ ratanavaraṃ jināma, ko vāpi no jeti varaddhanena’’.",
      "english": "",
      "sinhala": ""
    },
    {
      "number": 1388,
      "pali": "‘‘Kuhiṃ nu raṭṭhe tava jātibhūmi, na korabyasseva vaco tavedaṃ; Abhītosi [abhibhosi (sī. pī.)] no vaṇṇanibhāya sabbe, akkhāhi me nāmañca bandhave ca’’.",
      "english": "",
      "sinhala": ""
    },
    {
      "number": 1389,
      "pali": "‘‘Kaccāyano māṇavakosmi rāja, anūnanāmo iti mavhayanti; Aṅgesu me ñātayo bandhavā ca, akkhena devasmi idhānupatto’’.",
      "english": "",
      "sinhala": ""
    },
    {
      "number": 1390,
      "pali": "‘‘Kiṃ māṇavassa ratanāni atthi, ye taṃ jinanto hare akkhadhutto; Bahūni rañño ratanāni atthi, te tvaṃ daliddo kathamavhayesi’’.",
      "english": "",
      "sinhala": ""
    },
    {
      "number": 1391,
      "pali": "‘‘Manoharo nāma maṇī mamāyaṃ, manoharaṃ maṇiratanaṃ uḷāraṃ; Imañca ājaññamamittatāpanaṃ, etaṃ me jinitvā hare akkhadhutto’’.",
      "english": "",
      "sinhala": ""
    },
    {
      "number": 1392,
      "pali": "‘‘Eko maṇī māṇava kiṃ karissati, ājāniyeko pana kiṃ karissati; Bahūni rañño maṇiratanāni atthi, ājāniyā vātajavā anappakā’’. Dohaḷakaṇḍaṃ nāma.",
      "english": "",
      "sinhala": ""
    },
    {
      "number": 1393,
      "pali": "‘‘Idañca me maṇiratanaṃ, passa tvaṃ dvipaduttama; Itthīnaṃ viggahā cettha, purisānañca viggahā.",
      "english": "",
      "sinhala": "",
      "paliTitle": "Maṇikaṇḍaṃ"
    },
    {
      "number": 1394,
      "pali": "‘‘Migānaṃ viggahā cettha, sakuṇānañca viggahā; Nāgarājā supaṇṇā ca [nāgarāje supaṇṇe ca (sī. syā. pī.)], maṇimhi passa nimmitaṃ.",
      "english": "",
      "sinhala": ""
    },
    {
      "number": 1395,
      "pali": "‘‘Hatthānīkaṃ rathānīkaṃ, asse pattī ca vammine [dhajāni ca (pī.)]; Caturaṅginimaṃ senaṃ, maṇimhi passa nimmitaṃ.",
      "english": "",
      "sinhala": ""
    },
    {
      "number": 1396,
      "pali": "‘‘Hatthārohe anīkaṭṭhe, rathike pattikārake; Balaggāni viyūḷhāni [viyūhāni (syā. ka.)], maṇimhi passa nimmitaṃ.",
      "english": "",
      "sinhala": ""
    },
    {
      "number": 1397,
      "pali": "‘‘Puraṃ uddhāpasampannaṃ [uddāpasampannaṃ (sī. pī.), aṭṭālasampannaṃ (syā.)], bahupākāratoraṇaṃ; Siṅghāṭakesu bhūmiyo, maṇimhi passa nimmitaṃ.",
      "english": "",
      "sinhala": ""
    },
    {
      "number": 1398,
      "pali": "‘‘Esikā parikhāyo ca, palikhaṃ aggaḷāni ca; Aṭṭālake ca dvāre ca, maṇimhi passa nimmitaṃ.",
      "english": "",
      "sinhala": ""
    },
    {
      "number": 1399,
      "pali": "‘‘Passa toraṇamaggesu, nānādijā gaṇā bahū; Haṃsā koñcā mayūrā ca, cakkavākā ca kukkuhā.",
      "english": "",
      "sinhala": ""
    },
    {
      "number": 1400,
      "pali": "‘‘Kuṇālakā bahū citrā, sikhaṇḍī jīvajīvakā; Nānādijagaṇākiṇṇaṃ, maṇimhi passa nimmitaṃ.",
      "english": "",
      "sinhala": ""
    },
    {
      "number": 1401,
      "pali": "‘‘Passa nagaraṃ supākāraṃ, abbhutaṃ lomahaṃsanaṃ; Samussitadhajaṃ rammaṃ, soṇṇavālukasanthataṃ.",
      "english": "",
      "sinhala": ""
    },
    {
      "number": 1402,
      "pali": "‘‘Passettha [passa tvaṃ (sī. pī.)] paṇṇasālāyo, vibhattā bhāgaso mitā; Nivesane nivese ca, sandhibyūhe pathaddhiyo.",
      "english": "",
      "sinhala": ""
    },
    {
      "number": 1403,
      "pali": "‘‘Pānāgāre ca soṇḍe ca, sūnā [sūṇā (sī. pī.), suddā (syā. ka.)] odaniyā gharā; Vesī ca gaṇikāyo ca, maṇimhi passa nimmitaṃ.",
      "english": "",
      "sinhala": ""
    },
    {
      "number": 1404,
      "pali": "‘‘Mālākāre ca rajake, gandhike atha dussike; Suvaṇṇakāre maṇikāre, maṇimhi passa nimmitaṃ.",
      "english": "",
      "sinhala": ""
    },
    {
      "number": 1405,
      "pali": "‘‘Āḷārike ca sūde ca, naṭanāṭakagāyino; Pāṇissare kumbhathūnike, maṇimhi passa nimmitaṃ.",
      "english": "",
      "sinhala": ""
    },
    {
      "number": 1406,
      "pali": "‘‘Passa bherī mudiṅgā ca, saṅkhā paṇavadindimā; Sabbañca tāḷāvacaraṃ, maṇimhi passa nimmitaṃ.",
      "english": "",
      "sinhala": ""
    },
    {
      "number": 1407,
      "pali": "‘‘Sammatālañca vīṇañca, naccagītaṃ suvāditaṃ; Tūriyatāḷitasaṅghuṭṭhaṃ, maṇimhi passa nimmitaṃ.",
      "english": "",
      "sinhala": ""
    },
    {
      "number": 1408,
      "pali": "‘‘Laṅghikā muṭṭhikā cettha, māyākārā ca sobhiyā; Vetālike [vettalike (ka.)] ca jalle ca, maṇimhi passa nimmitaṃ.",
      "english": "",
      "sinhala": ""
    },
    {
      "number": 1409,
      "pali": "‘‘Samajjā cettha vattanti, ākiṇṇā naranāribhi; Mañcātimañce bhūmiyo, maṇimhi passa nimmitaṃ.",
      "english": "",
      "sinhala": ""
    },
    {
      "number": 1410,
      "pali": "‘‘Passa malle samajjasmiṃ, phoṭente [pāṭhente (sī. syā. pī.)] diguṇaṃ bhujaṃ; Nihate nihatamāne ca, maṇimhi passa nimmitaṃ.",
      "english": "",
      "sinhala": ""
    },
    {
      "number": 1411,
      "pali": "‘‘Passa pabbatapādesu, nānāmigagaṇā bahū; Sīhā byagghā varāhā ca, acchakokataracchayo.",
      "english": "",
      "sinhala": ""
    },
    {
      "number": 1412,
      "pali": "‘‘Palāsādā gavajā ca, mahiṃsā rohitā rurū; Eṇeyyā ca varāhā [sarabhā (syā.)] ca, gaṇino nīka [niṅka (sī. syā. pī.)] sūkarā.",
      "english": "",
      "sinhala": ""
    },
    {
      "number": 1413,
      "pali": "‘‘Kadalimigā bahū citrā, biḷārā sasakaṇṭakā; Nānāmigagaṇākiṇṇaṃ, maṇimhi passa nimmitaṃ.",
      "english": "",
      "sinhala": ""
    },
    {
      "number": 1414,
      "pali": "‘‘Najjāyo supatitthāyo, soṇṇavālukasanthatā; Acchā savanti ambūni, macchagumbanisevitā.",
      "english": "",
      "sinhala": ""
    },
    {
      "number": 1415,
      "pali": "‘‘Kumbhīlā makarā cettha, susumārā ca kacchapā; Pāṭhīnā pāvusā macchā, balajā [valajā (sī.), vālajā (pī.)] muñjarohitā.",
      "english": "",
      "sinhala": ""
    },
    {
      "number": 1416,
      "pali": "‘‘Nānādijagaṇākiṇṇā, nānādumagaṇāyutā; Veḷuriyaka-rodāyo [veḷuriyaphalakarodāyo (sī.)], maṇimhi passa nimmitaṃ.",
      "english": "",
      "sinhala": ""
    },
    {
      "number": 1417,
      "pali": "‘‘Passettha pokkharaṇiyo, suvibhattā catuddisā; Nānādijagaṇākiṇṇā, puthulomanisevitā.",
      "english": "",
      "sinhala": ""
    },
    {
      "number": 1418,
      "pali": "‘‘Samantodakasampannaṃ, mahiṃ sāgarakuṇḍalaṃ; Upetaṃ vanarājehi, maṇimhi passa nimmitaṃ.",
      "english": "",
      "sinhala": ""
    },
    {
      "number": 1419,
      "pali": "‘‘Purato videhe passa, goyāniye ca pacchato; Kuruyo jambudīpañca, maṇimhi passa nimmitaṃ.",
      "english": "",
      "sinhala": ""
    },
    {
      "number": 1420,
      "pali": "‘‘Passa candaṃ sūriyañca, obhāsante catuddisā; Sineruṃ anupariyante, maṇimhi passa nimmitaṃ.",
      "english": "",
      "sinhala": ""
    },
    {
      "number": 1421,
      "pali": "‘‘Sineruṃ himavantañca, sāgarañca mahītalaṃ [mahiddhikaṃ (sī. pī.), mahiddhiyaṃ (syā.)]; Cattāro ca mahārāje, maṇimhi passa nimmitaṃ.",
      "english": "",
      "sinhala": ""
    },
    {
      "number": 1422,
      "pali": "‘‘Ārāme vanagumbe ca, pāṭiye [piṭṭhiye (ka.)] ca siluccaye; Ramme kimpurisākiṇṇe, maṇimhi passa nimmitaṃ.",
      "english": "",
      "sinhala": ""
    },
    {
      "number": 1423,
      "pali": "‘‘Phārusakaṃ cittalataṃ, missakaṃ nandanaṃ vanaṃ; Vejayantañca pāsādaṃ, maṇimhi passa nimmitaṃ.",
      "english": "",
      "sinhala": ""
    },
    {
      "number": 1424,
      "pali": "‘‘Sudhammaṃ tāvatiṃsañca, pārichattañca pupphitaṃ; Erāvaṇaṃ nāgarājaṃ, maṇimhi passa nimmitaṃ.",
      "english": "",
      "sinhala": ""
    },
    {
      "number": 1425,
      "pali": "‘‘Passettha devakaññāyo, nabhā vijjurivuggatā; Nandane vicarantiyo, maṇimhi passa nimmitaṃ.",
      "english": "",
      "sinhala": ""
    },
    {
      "number": 1426,
      "pali": "‘‘Passettha devakaññāyo, devaputtapalobhinī; Devaputte ramamāne [caramāne (sī. pī.)], maṇimhi passa nimmitaṃ.",
      "english": "",
      "sinhala": ""
    },
    {
      "number": 1427,
      "pali": "‘‘Parosahassapāsāde, veḷuriyaphalasanthate; Pajjalante ca [pajjalantena (sī. syā. pī.)] vaṇṇena, maṇimhi passa nimmitaṃ.",
      "english": "",
      "sinhala": ""
    },
    {
      "number": 1428,
      "pali": "‘‘Tāvatiṃse ca yāme ca, tusite cāpi nimmite; Paranimmitavasavattino [paranimmitābhiratino (sī. pī.)], maṇimhi passa nimmitaṃ.",
      "english": "",
      "sinhala": ""
    },
    {
      "number": 1429,
      "pali": "‘‘Passettha pokkharaṇiyo, vippasannodikā sucī; Mandālakehi sañchannā, padumuppalakehi ca.",
      "english": "",
      "sinhala": ""
    },
    {
      "number": 1430,
      "pali": "‘‘Dasettha rājiyo setā, dasanīlā [dassanīyā (ka.)] manoramā; Cha piṅgalā pannarasa, haliddā ca catuddasa.",
      "english": "",
      "sinhala": ""
    },
    {
      "number": 1431,
      "pali": "‘‘Vīsati tattha sovaṇṇā, vīsati rajatāmayā; Indagopakavaṇṇābhā, tāva dissanti tiṃsati.",
      "english": "",
      "sinhala": ""
    },
    {
      "number": 1432,
      "pali": "‘‘Dasettha kāḷiyo chacca, mañjeṭṭhā pannavīsati; Missā bandhukapupphehi, nīluppalavicittikā.",
      "english": "",
      "sinhala": ""
    },
    {
      "number": 1433,
      "pali": "‘‘Evaṃ sabbaṅgasampannaṃ, accimantaṃ pabhassaraṃ; Odhisuṅkaṃ mahārāja, passa tvaṃ dvipaduttama’’. Maṇikaṇḍaṃ nāma. ",
      "english": "",
      "sinhala": ""
    },
    {
      "number": 1434,
      "pali": "‘‘Upāgataṃ rāja mupehi lakkhaṃ, netādisaṃ maṇiratanaṃ tavatthi; Dhammena jissāma [jiyyāma (sī. syā. pī.)] asāhasena, jito ca no khippamavākarohi.",
      "english": "",
      "sinhala": "",
      "paliTitle":"Akkhakaṇḍaṃ"
    },
    {
      "number": 1435,
      "pali": "‘‘Pañcāla -paccuggata-sūrasena, macchā [majjhā (ka.)] ca maddā saha kekakebhi; Passantu note asaṭhena yuddhaṃ, na no sabhāyaṃ na karonti kiñci’’.",
      "english": "",
      "sinhala": ""
    },
    {
      "number": 1436,
      "pali": "‘‘Te pāvisuṃ akkhamadena mattā, rājā kurūnaṃ puṇṇako cāpi yakkho; Rājā kaliṃ viccinamaggahesi, kaṭaṃ aggahī puṇṇako nāma yakkho.",
      "english": "",
      "sinhala": ""
    },
    {
      "number": 1437,
      "pali": "‘‘Te tattha jūte ubhaye samāgate, raññaṃ sakāse sakhīnañca majjhe; Ajesi yakkho naravīraseṭṭhaṃ, tatthappanādo tumulo babhūva’’.",
      "english": "",
      "sinhala": ""
    },
    {
      "number": 1438,
      "pali": "‘‘Jayo mahārāja parājayo ca, āyūhataṃ aññatarassa hoti; Janinda jīnosi [jinnosi (syā.), jitosi (pī.) jinomhi (ka.)] varaddhanena, jito ca me khippamavākarohi’’.",
      "english": "",
      "sinhala": ""
    },
    {
      "number": 1439,
      "pali": "‘‘Hatthī gavassā maṇikuṇḍalā ca, yañcāpi mayhaṃ [aññaṃ (ka.)] ratanaṃ pathabyā; Gaṇhāhi kaccāna varaṃ dhanānaṃ, ādāya yenicchasi tena gaccha’’.",
      "english": "",
      "sinhala": ""
    },
    {
      "number": 1440,
      "pali": "‘‘Hatthī gavassā maṇikuṇḍalā ca, yañcāpi tuyhaṃ ratanaṃ pathabyā; Tesaṃ varo vidhuro nāma kattā, so me jito taṃ me avākarohi’’.",
      "english": "",
      "sinhala": ""
    },
    {
      "number": 1441,
      "pali": "‘‘Attā ca me so saraṇaṃ gatī ca, dīpo ca leṇo ca parāyaṇo ca; Asantuleyyo mama so dhanena, pāṇena me sādiso esa kattā’’.",
      "english": "",
      "sinhala": ""
    },
    {
      "number": 1442,
      "pali": "‘‘Ciraṃ vivādo mama tuyhañcassa, kāmañca pucchāma tameva gantvā; Esova no vivaratu etamatthaṃ, yaṃ vakkhatī hotu kathā [tathā (syā. ka.)] ubhinnaṃ’’.",
      "english": "",
      "sinhala": ""
    },
    {
      "number": 1443,
      "pali": "‘‘Addhā hi saccaṃ bhaṇasi, na ca māṇava sāhasaṃ; Tameva gantvā pucchāma, tena tussāmubho janā’’.",
      "english": "",
      "sinhala": ""
    },
    {
      "number": 1444,
      "pali": "‘‘Saccaṃ nu devā vidahū kurūnaṃ, dhamme ṭhitaṃ vidhuraṃ nāmamaccaṃ; Dāsosi rañño uda vāsi ñāti, vidhuroti saṅkhā katamāsi loke’’.",
      "english": "",
      "sinhala": ""
    },
    {
      "number": 1445,
      "pali": "‘‘Āmāyadāsāpi bhavanti heke, dhanena kītāpi bhavanti dāsā; Sayampi heke upayanti dāsā, bhayā paṇunnāpi bhavanti dāsā.",
      "english": "",
      "sinhala": ""
    },
    {
      "number": 1446,
      "pali": "‘‘Ete narānaṃ caturova dāsā, addhā hi yonito ahampi jāto; Bhavo ca rañño abhavo ca rañño, dāsāhaṃ devassa parampi gantvā; Dhammena maṃ māṇava tuyha dajjā’’.",
      "english": "",
      "sinhala": ""
    },
    {
      "number": 1447,
      "pali": "‘‘Ayaṃ [ayampi (syā. ka.)] dutīyo vijayo mamajja, puṭṭho hi kattā vivarettha [vivarittha (sī. syā. ka.)] pañhaṃ; Adhammarūpo vata rājaseṭṭho, subhāsitaṃ nānujānāsi mayhaṃ’’.",
      "english": "",
      "sinhala": ""
    },
    {
      "number": 1448,
      "pali": "‘‘Evaṃ ce no so vivarettha pañhaṃ, dāsohamasmi na ca khosmi ñāti; Gaṇhāhi kaccāna varaṃ dhanānaṃ, ādāya yenicchasi tena gaccha’’. Akkhakaṇḍaṃ nāma. ",
      "english": "",
      "sinhala": ""
    },
    {
      "number": 1449,
      "pali": "‘‘Vidhura vasamānāssa, gahaṭṭhassa sakaṃ gharaṃ; Khemā vutti kathaṃ assa, kathannu assa saṅgaho.",
      "english": "",
      "sinhala": "",
      "paliTitle":"Gharāvāsapañhā"
    },
    {
      "number": 1450,
      "pali": "‘‘Abyābajjhaṃ [abyāpajjhaṃ (sī. syā. pī.)] kathaṃ assa, saccavādī ca māṇavo; Asmā lokā paraṃ lokaṃ, kathaṃ pecca na socati’’.",
      "english": "",
      "sinhala": ""
    },
    {
      "number": 1451,
      "pali": "Taṃ tattha gatimā dhitimā, matimā atthadassimā; Saṅkhātā [saṅkhāto (ka.)] sabbadhammānaṃ, vidhuro etadabravi.",
      "english": "",
      "sinhala": ""
    },
    {
      "number": 1452,
      "pali": "‘‘Na sādhāraṇadārassa, na bhuñje sādumekako; Na seve lokāyatikaṃ, netaṃ paññāya vaḍḍhanaṃ.",
      "english": "",
      "sinhala": ""
    },
    {
      "number": 1453,
      "pali": "‘‘Sīlavā vattasampanno, appamatto vicakkhaṇo; Nivātavutti atthaddho, surato sakhilo mudu.",
      "english": "",
      "sinhala": ""
    },
    {
      "number": 1454,
      "pali": "‘‘Saṅgahetā ca mittānaṃ, saṃvibhāgī vidhānavā; Tappeyya annapānena, sadā samaṇabrāhmaṇe.",
      "english": "",
      "sinhala": ""
    },
    {
      "number": 1455,
      "pali": "‘‘Dhammakāmo sutādhāro, bhaveyya paripucchako; Sakkaccaṃ payirupāseyya, sīlavante bahussute.",
      "english": "",
      "sinhala": ""
    },
    {
      "number": 1456,
      "pali": "‘‘Gharamāvasamānassa, gahaṭṭhassa sakaṃ gharaṃ; Khemā vutti siyā evaṃ, evaṃ nu assa saṅgaho.",
      "english": "",
      "sinhala": ""
    },
    {
      "number": 1457,
      "pali": "‘‘Abyābajjhaṃ siyā evaṃ, saccavādī ca māṇavo; Asmā lokā paraṃ lokaṃ, evaṃ pecca na socati’’. Gharāvāsapañhā nāma. ",
      "english": "",
      "sinhala": ""
    },
    {
      "number": 1458,
      "pali": "‘‘Ehi dāni gamissāma, dinno no issarena me; Mamevatthaṃ [tamevatthaṃ (pī.)] paṭipajja, esa dhammo sanantano’’.",
      "english": "",
      "sinhala": "",
      "paliTitle":"Lakkhaṇakaṇḍaṃ"
    },
    {
      "number": 1459,
      "pali": "‘‘Jānāmi māṇava tayāhamasmi, dinnohamasmi tava issarena; Tīhañca taṃ vāsayemu agāre, yenaddhunā anusāsemu putte’’.",
      "english": "",
      "sinhala": ""
    },
    {
      "number": 1460,
      "pali": "‘‘Taṃ me tathā hotu vasemu tīhaṃ, kurutaṃ bhavajja gharesu kiccaṃ; Anusāsataṃ puttadāre bhavajja, yathā tayī pecca [pacchā (sī. pī.)] sukhī bhaveyya’’.",
      "english": "",
      "sinhala": ""
    },
    {
      "number": 1461,
      "pali": "‘‘Sādhūti vatvāna pahūtakāmo, pakkāmi yakkho vidhurena saddhiṃ; Taṃ kuñjarājaññahayānuciṇṇaṃ, pāvekkhi antepuramariyaseṭṭho’’.",
      "english": "",
      "sinhala": ""
    },
    {
      "number": 1462,
      "pali": "‘‘Koñcaṃ mayūrañca piyañca ketaṃ, upāgami tattha surammarūpaṃ; Pahūtabhakkhaṃ bahuannapānaṃ, masakkasāraṃ viya vāsavassa’’.",
      "english": "",
      "sinhala": ""
    },
    {
      "number": 1463,
      "pali": "‘‘Tattha naccanti gāyanti, avhāyanti varāvaraṃ; Accharā viya devesu, nāriyo samalaṅkatā.",
      "english": "",
      "sinhala": ""
    },
    {
      "number": 1464,
      "pali": "‘‘Samaṅgikatvā pamadāhi yakkhaṃ, annena pānena ca dhammapālo; Atthattha [aggattha (syā. aṭṭha.)] mevānuvicintayanto, pāvekkhi bhariyāya tadā sakāse.",
      "english": "",
      "sinhala": ""
    },
    {
      "number": 1465,
      "pali": "‘‘Taṃ candanagandharasānulittaṃ, suvaṇṇajambonadanikkhasādisaṃ; Bhariyaṃvacā ehi suṇohi bhoti, puttāni āmantaya tambanette.",
      "english": "",
      "sinhala": ""
    },
    {
      "number": 1466,
      "pali": "‘‘Sutvāna vākyaṃ patino anujjā [anojā (syā. ka.)], suṇisaṃvaca tambanakhiṃ sunettaṃ; Āmantaya vammadharāni cete, puttāni indīvarapupphasāme’’.",
      "english": "",
      "sinhala": ""
    },
    {
      "number": 1467,
      "pali": "‘‘Te āgate muddhani dhammapālo, cumbitvā putte avikampamāno; Āmantayitvāna avoca vākyaṃ, dinnāhaṃ raññā idha māṇavassa.",
      "english": "",
      "sinhala": ""
    },
    {
      "number": 1468,
      "pali": "‘‘Tassajjahaṃ attasukhī vidheyyo, ādāya yenicchati tena gacchati; Ahañca vo sāsitumāgatosmi [anusāsituṃ āgatosmi (syā. ka.)], kathaṃ ahaṃ aparittāya gacche.",
      "english": "",
      "sinhala": ""
    },
    {
      "number": 1469,
      "pali": "‘‘Sace vo rājā kururaṭṭhavāsī [kurukhettavāsī (sī. pī.)], janasandho puccheyya pahūtakāmo; Kimābhijānātha pure purāṇaṃ, kiṃ vo pitā anusāse puratthā.",
      "english": "",
      "sinhala": ""
    },
    {
      "number": 1470,
      "pali": "‘‘Samāsanā hotha mayāva sabbe, konīdha rañño abbhatiko manusso; Tamañjaliṃ kariya vadetha evaṃ, mā hevaṃ deva na hi esa dhammo; Viyaggharājassa nihīnajacco, samāsano deva kathaṃ bhaveyya’’. Lakkhaṇakaṇḍaṃ [pekkhaṇakaṇḍaṃ (sī. ka.)] nāma. ",
      "english": "",
      "sinhala": ""
    },
    {
      "number": 1471,
      "pali": "‘‘So ca putte [mitte (sī. pī.)] amacce ca, ñātayo suhadajjane; Alīnamanasaṅkappo, vidhuro etadabravi.",
      "english": "",
      "sinhala": "",
      "paliTitle":"Rājavasati"
    },
    {
      "number": 1472,
      "pali": "‘‘Ethayyo [ethayyā (syā.)] rājavasatiṃ, nisīditvā suṇātha me; Yathā rājakulaṃ patto, yasaṃ poso nigacchati.",
      "english": "",
      "sinhala": ""
    },
    {
      "number": 1473,
      "pali": "‘‘Na hi rājakulaṃ patto, aññāto labhate yasaṃ; Nāsūro nāpi dummedho, nappamatto kudācanaṃ.",
      "english": "",
      "sinhala": ""
    },
    {
      "number": 1474,
      "pali": "‘‘Yadāssa sīlaṃ paññañca, soceyyaṃ cādhigacchati; Atha vissasate tyamhi, guyhañcassa na rakkhati.",
      "english": "",
      "sinhala": ""
    },
    {
      "number": 1475,
      "pali": "‘‘Tulā yathā paggahitā, samadaṇḍā sudhāritā; Ajjhiṭṭho na vikampeyya, sa rājavasatiṃ vase.",
      "english": "",
      "sinhala": ""
    },
    {
      "number": 1476,
      "pali": "‘‘Tulā yathā paggahitā, samadaṇḍā sudhāritā; Sabbāni abhisambhonto, sa rājavasatiṃ vase.",
      "english": "",
      "sinhala": ""
    },
    {
      "number": 1477,
      "pali": "‘‘Divā vā yadi vā rattiṃ, rājakiccesu paṇḍito; Ajjhiṭṭho na vikampeyya, sa rājavasatiṃ vase.",
      "english": "",
      "sinhala": ""
    },
    {
      "number": 1478,
      "pali": "‘‘Divā vā yadi vā rattiṃ, rājakiccesu paṇḍito; Sabbāni abhisambhonto, sa rājavasatiṃ vase.",
      "english": "",
      "sinhala": ""
    },
    {
      "number": 1479,
      "pali": "‘‘Yo cassa sukato maggo, rañño suppaṭiyādito; Na tena vutto gaccheyya, sa rājavasatiṃ vase.",
      "english": "",
      "sinhala": ""
    },
    {
      "number": 1480,
      "pali": "‘‘Na rañño sadisaṃ [samakaṃ (sī. syā. pī.)] bhuñje, kāmabhoge kudācanaṃ; Sabbattha pacchato gacche, sa rājavasatiṃ vase.",
      "english": "",
      "sinhala": ""
    },
    {
      "number": 1481,
      "pali": "‘‘Na rañño sadisaṃ vatthaṃ, na mālaṃ na vilepanaṃ; Ākappaṃ sarakuttiṃ vā, na rañño sadisamācare; Aññaṃ kareyya ākappaṃ, sa rājavasatiṃ vase.",
      "english": "",
      "sinhala": ""
    },
    {
      "number": 1482,
      "pali": "‘‘Kīḷe rājā amaccehi, bhariyāhi parivārito; Nāmacco rājabhariyāsu, bhāvaṃ kubbetha paṇḍito.",
      "english": "",
      "sinhala": ""
    },
    {
      "number": 1483,
      "pali": "‘‘Anuddhato acapalo, nipako saṃvutindriyo; Manopaṇidhisampanno, sa rājavasatiṃ vase.",
      "english": "",
      "sinhala": ""
    },
    {
      "number": 1484,
      "pali": "‘‘Nāssa bhariyāhi kīḷeyya, na manteyya rahogato; Nāssa kosā dhanaṃ gaṇhe, sa rājavasatiṃ vase.",
      "english": "",
      "sinhala": ""
    },
    {
      "number": 1485,
      "pali": "‘‘Na niddaṃ bahu maññeyya [na niddannaṃ bahuṃ maññe (sī. pī.)], na madāya suraṃ pive; Nāssa dāye mige haññe, sa rājavasatiṃ vase.",
      "english": "",
      "sinhala": ""
    },
    {
      "number": 1486,
      "pali": "‘‘Nāssa pīṭhaṃ na pallaṅkaṃ, na kocchaṃ na nāvaṃ [nāgaṃ (sī. pī.)] rathaṃ; Sammatomhīti ārūhe, sa rājavasatiṃ vase.",
      "english": "",
      "sinhala": ""
    },
    {
      "number": 1487,
      "pali": "‘‘Nātidūre bhaje [bhave (sī. pī.)] rañño, nāccāsanne vicakkhaṇo; Sammukhañcassa tiṭṭheyya, sandissanto sabhattuno.",
      "english": "",
      "sinhala": ""
    },
    {
      "number": 1488,
      "pali": "‘‘Na ve [me (syā. ka.)] rājā sakhā hoti, na rājā hoti methuno; Khippaṃ kujjhanti rājāno, sūkena’kkhīva ghaṭṭitaṃ.",
      "english": "",
      "sinhala": ""
    },
    {
      "number": 1489,
      "pali": "‘‘Na pūjito maññamāno, medhāvī paṇḍito naro; Pharusaṃ patimanteyya, rājānaṃ parisaṃgataṃ.",
      "english": "",
      "sinhala": ""
    },
    {
      "number": 1490,
      "pali": "‘‘Laddhadvāro labhe dvāraṃ [laddhavārolabhe vāraṃ (pī.)], neva rājūsu vissase; Aggīva saṃyato tiṭṭhe [aggīva yato tiṭṭheyya (sī. pī.)], sa rājavasatiṃ vase.",
      "english": "",
      "sinhala": ""
    },
    {
      "number": 1491,
      "pali": "‘‘Puttaṃ vā bhātaraṃ vā saṃ, sampaggaṇhāti khattiyo; Gāmehi nigamehi vā, raṭṭhehi janapadehi vā; Tuṇhībhūto upekkheyya, na bhaṇe chekapāpakaṃ.",
      "english": "",
      "sinhala": ""
    },
    {
      "number": 1492,
      "pali": "‘‘Hatthārohe anīkaṭṭhe, rathike pattikārake; Tesaṃ kammāvadānena [kammāpavādena (syā.)], rājā vaḍḍheti vetanaṃ; Na tesaṃ antarā gacche, sa rājavasatiṃ vase.",
      "english": "",
      "sinhala": ""
    },
    {
      "number": 1493,
      "pali": "‘‘Cāpovūnudaro dhīro [cāpova oname dhīro (syā.)], vaṃsovāpi pakampaye; Paṭilomaṃ na vatteyya, sa rājavasatiṃ vase.",
      "english": "",
      "sinhala": ""
    },
    {
      "number": 1494,
      "pali": "‘‘Cāpovūnudaro assa, macchovassa ajivhavā [ajivhatā (syā. ka.)]; Appāsī nipako sūro, sa rājavasatiṃ vase.",
      "english": "",
      "sinhala": ""
    },
    {
      "number": 1495,
      "pali": "‘‘Na bāḷhaṃ itthiṃ gaccheyya, sampassaṃ tejasaṅkhayaṃ; Kāsaṃ sāsaṃ daraṃ balyaṃ, khīṇamedho nigacchati.",
      "english": "",
      "sinhala": ""
    },
    {
      "number": 1496,
      "pali": "‘‘Nātivelaṃ pabhāseyya, na tuṇhī sabbadā siyā; Avikiṇṇaṃ mitaṃ vācaṃ, patte kāle udīraye.",
      "english": "",
      "sinhala": ""
    },
    {
      "number": 1497,
      "pali": "‘‘Akkodhano asaṅghaṭṭo, sacco saṇho apesuṇo; Samphaṃ giraṃ na bhāseyya, sa rājavasatiṃ vase.",
      "english": "",
      "sinhala": ""
    },
    {
      "number": 1498,
      "pali": "[ayaṃ gāthā natthi pī. potthake] ‘‘Mātāpettibharo assa, kule jeṭṭhāpacāyiko; Saṇho sakhilasambhāso [hiriottappasampanno (sī. ka.)], sa rājavasatiṃ vase [ayaṃ gāthā natthi pī. potthake].",
      "english": "",
      "sinhala": ""
    },
    {
      "number": 1499,
      "pali": "‘‘Vinīto sippavā danto, katatto niyato mudu; Appamatto suci dakkho, sa rājavasatiṃ vase.",
      "english": "",
      "sinhala": ""
    },
    {
      "number": 1500,
      "pali": "‘‘Nivātavutti vuddhesu, sappatisso sagāravo; Surato sukhasaṃvāso, sa rājavasatiṃ vase.",
      "english": "",
      "sinhala": ""
    },
    {
      "number": 1501,
      "pali": "‘‘Ārakā parivajjeyya, sahituṃ pahitaṃ janaṃ; Bhattāraññevudikkheyya, na ca aññassa rājino.",
      "english": "",
      "sinhala": ""
    },
    {
      "number": 1502,
      "pali": "‘‘Samaṇe brāhmaṇe cāpi, sīlavante bahussute; Sakkaccaṃ payirupāseyya, sa rājavasatiṃ vase.",
      "english": "",
      "sinhala": ""
    },
    {
      "number": 1503,
      "pali": "‘‘Samaṇe brāhmaṇe cāpi, sīlavante bahussute; Sakkaccaṃ anuvāseyya, sa rājavasatiṃ vase.",
      "english": "",
      "sinhala": ""
    },
    {
      "number": 1504,
      "pali": "‘‘Samaṇe brāhmaṇe cāpi, sīlavante bahussute; Tappeyya annapānena, sa rājavasatiṃ vase.",
      "english": "",
      "sinhala": ""
    },
    {
      "number": 1505,
      "pali": "‘‘Samaṇe brāhmaṇe cāpi, sīlavante bahussute; Āsajja paññe sevetha, ākaṅkhaṃ vuddhimattano.",
      "english": "",
      "sinhala": ""
    },
    {
      "number": 1506,
      "pali": "‘‘Dinnapubbaṃ na hāpeyya, dānaṃ samaṇabrāhmaṇe; Na ca kiñci nivāreyya, dānakāle vaṇibbake.",
      "english": "",
      "sinhala": ""
    },
    {
      "number": 1507,
      "pali": "‘‘Paññavā buddhisampanno, vidhānavidhikovido; Kālaññū samayaññū ca, sa rājavasatiṃ vase.",
      "english": "",
      "sinhala": ""
    },
    {
      "number": 1508,
      "pali": "‘‘Uṭṭhātā kammadheyyesu, appamatto vicakkhaṇo; Susaṃvihītakammanto, sa rājavasatiṃ vase.",
      "english": "",
      "sinhala": ""
    },
    {
      "number": 1509,
      "pali": "‘‘Khalaṃ sālaṃ pasuṃ khettaṃ, gantā cassa abhikkhaṇaṃ; Mitaṃ dhaññaṃ nidhāpeyya, mitaṃva pācaye ghare.",
      "english": "",
      "sinhala": ""
    },
    {
      "number": 1510,
      "pali": "‘‘Puttaṃ vā bhātaraṃ vā saṃ, sīlesu asamāhitaṃ; Anaṅgavā hi te bālā, yathā petā tatheva te; Coḷañca nesaṃ piṇḍañca, āsīnānaṃ padāpaye.",
      "english": "",
      "sinhala": ""
    },
    {
      "number": 1511,
      "pali": "‘‘Dāse kammakare pesse, sīlesu susamāhite; Dakkhe uṭṭhānasampanne, ādhipaccamhi ṭhāpaye.",
      "english": "",
      "sinhala": ""
    },
    {
      "number": 1512,
      "pali": "‘‘Sīlavā ca alolo [alobho (syā. ka.)] ca, anurakkho [anuratto (sī. pī.)] ca rājino; Āvī raho hito tassa, sa rājavasatiṃ vase.",
      "english": "",
      "sinhala": ""
    },
    {
      "number": 1513,
      "pali": "‘‘Chandaññū rājino cassa, cittaṭṭho assa rājino; Asaṅkusakavutti’ssa, sa rājavasatiṃ vase.",
      "english": "",
      "sinhala": ""
    },
    {
      "number": 1514,
      "pali": "‘‘Ucchādaye ca nhāpaye [acchādane ca nhāpe ca (syā. ka.)], dhove pāde adhosiraṃ; Āhatopi na kuppeyya, sa rājavasatiṃ vase.",
      "english": "",
      "sinhala": ""
    },
    {
      "number": 1515,
      "pali": "‘‘Kumbhampañjaliṃ kariyā [kuriyā (sī.)], cāṭañcāpi [vāyasaṃ vā (sī. pī.)] padakkhiṇaṃ; Kimeva sabbakāmānaṃ, dātāraṃ dhīramuttamaṃ.",
      "english": "",
      "sinhala": ""
    },
    {
      "number": 1516,
      "pali": "‘‘Yo deti sayanaṃ vatthaṃ, yānaṃ āvasathaṃ gharaṃ; Pajjunnoriva bhūtāni, bhogehi abhivassati.",
      "english": "",
      "sinhala": ""
    },
    {
      "number": 1517,
      "pali": "‘‘Esayyo rājavasati, vattamāno yathā naro; Ārādhayati rājānaṃ, pūjaṃ labhati bhattusu’’. Rājavasati nāma. ",
      "english": "",
      "sinhala": ""
    },
    {
      "number": 1518,
      "pali": "‘‘Evaṃ samanusāsitvā, ñātisaṅghaṃ vicakkhaṇo; Parikiṇṇo suhadehi, rājānamupasaṅkami.",
      "english": "",
      "sinhala": "",
      "paliTitle": "Antarapeyyālaṃ"
    },
    {
      "number": 1519,
      "pali": "‘‘Vanditvā sirasā pāde, katvā ca naṃ padakkhiṇaṃ; Vidhuro avaca rājānaṃ, paggahetvāna añjaliṃ.",
      "english": "",
      "sinhala": ""
    },
    {
      "number": 1520,
      "pali": "‘‘Ayaṃ maṃ māṇavo neti, kattukāmo [gantukāmo (ka.)] yathāmati; Ñātīnatthaṃ pavakkhāmi, taṃ suṇohi arindama.",
      "english": "",
      "sinhala": ""
    },
    {
      "number": 1521,
      "pali": "‘‘Putte ca me udikkhesi, yañca maññaṃ ghare dhanaṃ; Yathā pecca [pacchā (syā. ka.)] na hāyetha, ñātisaṅgho mayī gate.",
      "english": "",
      "sinhala": ""
    },
    {
      "number": 1522,
      "pali": "‘‘Yatheva khalatī bhūmyā, bhūmyāyeva patiṭṭhati; Evetaṃ khalitaṃ mayhaṃ, etaṃ passāmi accayaṃ’’.",
      "english": "",
      "sinhala": ""
    },
    {
      "number": 1523,
      "pali": "‘‘Sakkā na gantuṃ iti mayha hoti, chetvā [jhatvā (sī. pī.)] vadhitvā idha kātiyānaṃ; Idheva hohī iti mayha ruccati, mā tvaṃ agā uttamabhūripañña’’.",
      "english": "",
      "sinhala": ""
    },
    {
      "number": 1524,
      "pali": "‘‘Mā hevadhammesu manaṃ paṇīdahi, atthe ca dhamme ca yutto bhavassu; Dhiratthu kammaṃ akusalaṃ anariyaṃ, yaṃ katvā pacchā nirayaṃ vajeyya.",
      "english": "",
      "sinhala": ""
    },
    {
      "number": 1525,
      "pali": "‘‘Nevesa dhammo na puneta [puneti (syā. ka.)] kiccaṃ, ayiro hi dāsassa janinda issaro; Ghātetuṃ jhāpetuṃ athopi hantuṃ, na ca mayha kodhatthi vajāmi cāhaṃ’’.",
      "english": "",
      "sinhala": ""
    },
    {
      "number": 1526,
      "pali": "‘‘Jeṭṭhaputtaṃ upaguyha, vineyya hadaye daraṃ; Assupuṇṇehi nettehi, pāvisī so mahāgharaṃ’’.",
      "english": "",
      "sinhala": ""
    },
    {
      "number": 1527,
      "pali": "‘‘Sālāva sammapatitā [sampamathitā (sī. pī.)], mālutena pamadditā; Senti puttā ca dārā ca, vidhurassa nivesane.",
      "english": "",
      "sinhala": ""
    },
    {
      "number": 1528,
      "pali": "‘‘Itthisahassaṃ bhariyānaṃ, dāsisattasatāni ca; Bāhā paggayha pakkanduṃ, vidhurassa nivesane.",
      "english": "",
      "sinhala": ""
    },
    {
      "number": 1529,
      "pali": "‘‘Orodhā ca kumārā ca, vesiyānā ca brāhmaṇā; Bāhā paggayha pakkanduṃ, vidhurassa nivesane.",
      "english": "",
      "sinhala": ""
    },
    {
      "number": 1530,
      "pali": "‘‘Hatthārohā anīkaṭṭhā, rathikā pattikārakā; Bāhā paggayha pakkanduṃ, vidhurassa nivesane.",
      "english": "",
      "sinhala": ""
    },
    {
      "number": 1531,
      "pali": "‘‘Samāgatā jānapadā, negamā ca samāgatā; Bāhā paggayha pakkanduṃ, vidhurassa nivesane.",
      "english": "",
      "sinhala": ""
    },
    {
      "number": 1532,
      "pali": "‘‘Itthisahassaṃ bhariyānaṃ, dāsisattasatāni ca; Bāhā paggayha pakkanduṃ, kasmā no vijahissasi.",
      "english": "",
      "sinhala": ""
    },
    {
      "number": 1533,
      "pali": "‘‘Orodhā ca kumārā ca, dāsisattasatāni ca; Bāhā paggayha pakkanduṃ, kasmā no vijahissasi.",
      "english": "",
      "sinhala": ""
    },
    {
      "number": 1534,
      "pali": "‘‘Hatthārohā anīkaṭṭhā, dāsisattasatāni ca; Bāhā paggayha pakkanduṃ, kasmā no vijahissasi.",
      "english": "",
      "sinhala": ""
    },
    {
      "number": 1535,
      "pali": "‘‘Samāgatā jānapadā, dāsisattasatāni ca; Bāhā paggayha pakkanduṃ, kasmā no vijahissasi’’.",
      "english": "",
      "sinhala": ""
    },
    {
      "number": 1536,
      "pali": "‘‘Katvā gharesu kiccāni, anusāsitvā sakaṃ janaṃ; Mittāmacce ca bhacce ca [suhajje (pī. ka.)], puttadāre ca bandhave.",
      "english": "",
      "sinhala": ""
    },
    {
      "number": 1537,
      "pali": "‘‘Kammantaṃ saṃvidhetvāna, ācikkhitvā ghare dhanaṃ; Nidhiñca iṇadānañca, puṇṇakaṃ etadabravi.",
      "english": "",
      "sinhala": ""
    },
    {
      "number": 1538,
      "pali": "‘‘Avasī tuvaṃ mayha tīhaṃ agāre, katāni kiccāni gharesu mayhaṃ; Anusāsitā puttadārā mayā ca, karoma kaccāna [kiccāni (syā. ka.)] yathāmatiṃ te’’.",
      "english": "",
      "sinhala": ""
    },
    {
      "number": 1539,
      "pali": "‘‘Sace hi katte anusāsitā te, puttā ca dārā anujīvino ca; Handehi dānī taramānarūpo, dīgho hi addhāpi ayaṃ puratthā.",
      "english": "",
      "sinhala": ""
    },
    {
      "number": 1540,
      "pali": "‘‘Achambhitova [ayambhitova (sī. pī.)] gaṇhāhi, ājāneyyassa vāladhiṃ; Idaṃ pacchimakaṃ tuyhaṃ, jīvalokassa dassanaṃ’’.",
      "english": "",
      "sinhala": ""
    },
    {
      "number": 1541,
      "pali": "‘‘Sohaṃ kissa nu bhāyissaṃ, yassa me natthi dukkaṭaṃ; Kāyena vācā manasā, yena gaccheyya duggatiṃ’’.",
      "english": "",
      "sinhala": ""
    },
    {
      "number": 1542,
      "pali": "‘‘So assarājā vidhuraṃ vahanto, pakkāmi vehāyasamantalikkhe; Sākhāsu selesu asajjamāno, kālāgiriṃ khippamupāgamāsi’’.",
      "english": "",
      "sinhala": ""
    },
    {
      "number": 1543,
      "pali": "‘‘Itthisahassaṃ bhariyānaṃ, dāsisattasatāni ca; Bāhā paggayha pakkanduṃ, yakkho brāhmaṇavaṇṇena; Vidhuraṃ ādāya gacchati.",
      "english": "",
      "sinhala": ""
    },
    {
      "number": 1544,
      "pali": "‘‘Samāgatā jānapadā, negamā ca samāgatā; Bāhā paggayha pakkanduṃ, yakkho brāhmaṇavaṇṇena; Vidhuraṃ ādāya gacchati.",
      "english": "",
      "sinhala": ""
    },
    {
      "number": 1545,
      "pali": "‘‘Itthisahassaṃ bhariyānaṃ, dāsisattasatāni ca; Bāhā paggayha pakkanduṃ, paṇḍito so kuhiṃ gato.",
      "english": "",
      "sinhala": ""
    },
    {
      "number": 1546,
      "pali": "‘‘Samāgatā jānapadā, negamā ca samāgatā; Bāhā paggayha pakkanduṃ, paṇḍito so kuhiṃ gato’’.",
      "english": "",
      "sinhala": ""
    },
    {
      "number": 1547,
      "pali": "‘‘Sace so sattarattena, nāgacchissati paṇḍito; Sabbe aggiṃ pavekkhāma [pavissāma (syā.)], natthattho jīvitena no’’.",
      "english": "",
      "sinhala": ""
    },
    {
      "number": 1548,
      "pali": "‘‘Paṇḍito ca viyatto ca, vibhāvī ca vicakkhaṇo; Khippaṃ mociya attānaṃ, mā bhāyitthāgamissati’’ [khippaṃ mocessata’ttānaṃ, mā bhātha āgamissati (sī. pī.)]. Antarapeyyālaṃ nāma. ",
      "english": "",
      "sinhala": ""
    },
    {
      "number": 1549,
      "pali": "‘‘So tattha gantvāna vicintayanto, uccāvacā cetanakā [cetanatā (ka.)] bhavanti; Nayimassa jīvena mamatthi kiñci, hantvānimaṃ hadayamānayissaṃ’’ [ādiyissaṃ (sī. pī.)].",
      "english": "",
      "sinhala": "",
      "paliTitle":"Sādhunaradhammakaṇḍaṃ"
    },
    {
      "number": 1550,
      "pali": "‘‘So tattha gantvā pabbatantarasmiṃ [pabbatapādasmiṃ (ka.)], anto pavisitvāna paduṭṭhacitto; Asaṃvutasmiṃ jagatippadese, adhosiraṃ dhārayi kātiyāno.",
      "english": "",
      "sinhala": ""
    },
    {
      "number": 1551,
      "pali": "‘‘So lambamāno narake papāte, mahabbhaye lomahaṃse vidugge; Asantasanto kurūnaṃ kattuseṭṭho, iccabravi puṇṇakaṃ nāma yakkhaṃ.",
      "english": "",
      "sinhala": ""
    },
    {
      "number": 1552,
      "pali": "‘‘Ariyāvakāsosi anariyarūpo, asaññato saññatasannikāso; Accāhitaṃ kammaṃ karosi ludraṃ, bhāve ca te kusalaṃ natthi kiñci.",
      "english": "",
      "sinhala": ""
    },
    {
      "number": 1553,
      "pali": "‘‘Yaṃ maṃ papātasmiṃ papātumicchasi, ko nu tavattho maraṇena mayhaṃ; Amānusasseva tavajja vaṇṇo, ācikkha me tvaṃ katamāsi devatā’’.",
      "english": "",
      "sinhala": ""
    },
    {
      "number": 1554,
      "pali": "‘‘Yadi te suto puṇṇako nāma yakkho, rañño kuverassa hi so sajibbo [sajīvo (sī. pī.)]; Bhūmindharo varuṇo nāma nāgo, brahā sucī vaṇṇabalūpapanno.",
      "english": "",
      "sinhala": ""
    },
    {
      "number": 1555,
      "pali": "‘‘Tassānujaṃ dhītaraṃ kāmayāmi, irandhatī nāma sā nāgakaññā; Tassā sumajjhāya piyāya hetu, patārayiṃ tuyha vadhāya dhīra’’.",
      "english": "",
      "sinhala": ""
    },
    {
      "number": 1556,
      "pali": "‘‘Mā heva tvaṃ [te (syā. ka.)] yakkha ahosi mūḷho, naṭṭhā bahū duggahītena loke [lokā (sī. syā. ka.)]; Kiṃ te sumajjhāya piyāya kiccaṃ, maraṇena me iṅgha suṇomi [suṇoma (sī. pī.)] sabbaṃ’’.",
      "english": "",
      "sinhala": ""
    },
    {
      "number": 1557,
      "pali": "‘‘Mahānubhāvassa mahoragassa, dhītukāmo ñātibhato [ñātigato (pī.)] hamasmi; Taṃ yācamānaṃ sasuro avoca, yathā mamaññiṃsu sukāmanītaṃ.",
      "english": "",
      "sinhala": ""
    },
    {
      "number": 1558,
      "pali": "‘‘Dajjemu kho te sutanuṃ sunettaṃ, sucimhitaṃ candanalittagattaṃ; Sace tuvaṃ hadayaṃ paṇḍitassa, dhammena laddhā idha māharesi; Etena vittena kumāri labbhā, naññaṃ dhanaṃ uttari patthayāma.",
      "english": "",
      "sinhala": ""
    },
    {
      "number": 1559,
      "pali": "‘‘Evaṃ na mūḷhosmi suṇohi katte, na cāpi me duggahitatthi kiñci; Hadayena te dhammaladdhena nāgā, irandhatiṃ nāgakaññaṃ dadanti.",
      "english": "",
      "sinhala": ""
    },
    {
      "number": 1560,
      "pali": "‘‘Tasmā ahaṃ tuyhaṃ vadhāya yutto, evaṃ mamattho maraṇena tuyhaṃ; Idheva taṃ narake pātayitvā, hantvāna taṃ hadayamānayissaṃ’’.",
      "english": "",
      "sinhala": ""
    },
    {
      "number": 1561,
      "pali": "‘‘Khippaṃ mamaṃ uddhara kātiyāna, hadayena me yadi te atthi kiccaṃ; Ye kecime sādhunarassa dhammā, sabbeva te pātukaromi ajja’’.",
      "english": "",
      "sinhala": ""
    },
    {
      "number": 1562,
      "pali": "‘‘So puṇṇako kurūnaṃ kattuseṭṭhaṃ, nagamuddhani khippaṃ patiṭṭhapetvā; Assatthamāsīnaṃ samekkhiyāna, paripucchi kattāramanomapaññaṃ.",
      "english": "",
      "sinhala": ""
    },
    {
      "number": 1563,
      "pali": "‘‘Samuddhato mesi tuvaṃ papātā, hadayena te ajja mamatthi kiccaṃ; Ye kecime sādhunarassa dhammā, sabbeva me pātukarohi ajja’’.",
      "english": "",
      "sinhala": ""
    },
    {
      "number": 1564,
      "pali": "‘‘Samuddhato tyasmi ahaṃ papātā, hadayena me yadi te atthi kiccaṃ; Ye kecime sādhunarassa dhammā, sabbeva te pātukaromi ajja’’.",
      "english": "",
      "sinhala": ""
    },
    {
      "number": 1565,
      "pali": "‘‘Yātānuyāyī ca bhavāhi māṇava, allañca [addañca (sī. pī.)] pāṇiṃ parivajjayassu; Mā cassu mittesu kadāci dubbhī, mā ca vasaṃ asatīnaṃ nigacche’’.",
      "english": "",
      "sinhala": ""
    },
    {
      "number": 1566,
      "pali": "‘‘Kathaṃ nu yātaṃ anuyāyī hoti, allañca pāṇiṃ dahate kathaṃ so; Asatī ca kā ko pana mittadubbho, akkhāhi me pucchito etamatthaṃ’’.",
      "english": "",
      "sinhala": ""
    },
    {
      "number": 1567,
      "pali": "‘‘Asanthutaṃ [asandhavaṃ (syā. ka.)] nopi ca diṭṭhapubbaṃ, yo āsanenāpi nimantayeyya; Tasseva atthaṃ puriso kareyya, yātānuyāyīti tamāhu paṇḍitā.",
      "english": "",
      "sinhala": ""
    },
    {
      "number": 1568,
      "pali": "‘‘Yassekarattampi ghare vaseyya, yatthannapānaṃ puriso labheyya; Na tassa pāpaṃ manasāpi cintaye, adubbhī pāṇiṃ dahate mittadubbho.",
      "english": "",
      "sinhala": ""
    },
    {
      "number": 1569,
      "pali": "‘‘Yassa rukkhassa chāyāya, nisīdeyya sayeyya vā; Na tassa sākhaṃ bhañjeyya, mittadubbho hi pāpako.",
      "english": "",
      "sinhala": ""
    },
    {
      "number": 1570,
      "pali": "‘‘Puṇṇampi cemaṃ pathaviṃ dhanena, dajjitthiyā puriso sammatāya; Laddhā khaṇaṃ atimaññeyya tampi, tāsaṃ vasaṃ asatīnaṃ na gacche.",
      "english": "",
      "sinhala": ""
    },
    {
      "number": 1571,
      "pali": "‘‘Evaṃ kho yātaṃ anuyāyī hoti, allañca pāṇiṃ dahate punevaṃ; Asatī ca sā so pana mittadubbho, so dhammiko hoti jahassu adhammaṃ’’. Sādhunaradhammakaṇḍaṃ nāma. ",
      "english": "",
      "sinhala": ""
    },
    {
      "number": 1572,
      "pali": "‘‘Avasiṃ ahaṃ tuyhaṃ tīhaṃ agāre, annena pānena upaṭṭhitosmi; Mitto mamāsī visajjāmahaṃ taṃ, kāmaṃ gharaṃ uttamapañña gaccha.",
      "english": "",
      "sinhala": "",
      "paliTitle": "Kālāgirikaṇḍaṃ"
    },
    {
      "number": 1573,
      "pali": "‘‘Api hāyatu nāgakulā [nāgakulassa (sī. syā. pī.)] attho, alampi me nāgakaññāya hotu; So tvaṃ sakeneva subhāsitena, muttosi me ajja vadhāya pañña’’.",
      "english": "",
      "sinhala": ""
    },
    {
      "number": 1574,
      "pali": "‘‘Handa tuvaṃ yakkha mamampi nehi, sasuraṃ te [sassuraṃ nu te (sī. syā. pī. ka.)] atthaṃ mayi carassu; Mayañca nāgādhipatiṃ vimānaṃ, dakkhemu nāgassa adiṭṭhapubbaṃ’’.",
      "english": "",
      "sinhala": ""
    },
    {
      "number": 1575,
      "pali": "‘‘Yaṃ ve narassa ahitāya assa, na taṃ pañño arahati dassanāya; Atha kena vaṇṇena amittagāmaṃ, tuvamicchasi uttamapañña gantuṃ’’.",
      "english": "",
      "sinhala": ""
    },
    {
      "number": 1576,
      "pali": "‘‘Addhā pajānāmi ahampi etaṃ, na taṃ pañño arahati dassanāya; Pāpañca me natthi kataṃ kuhiñci, tasmā na saṅke maraṇāgamāya’’.",
      "english": "",
      "sinhala": ""
    },
    {
      "number": 1577,
      "pali": "‘‘Handa ca ṭhānaṃ atulānubhāvaṃ, mayā saha dakkhasi ehi katte; Yatthacchati naccagītehi nāgo, rājā yathā vessavaṇo naḷiññaṃ [niḷiññaṃ (syā.), niḷaññaṃ (ka.)].",
      "english": "",
      "sinhala": ""
    },
    {
      "number": 1578,
      "pali": "‘‘Taṃ nāgakaññā caritaṃ gaṇena, nikīḷitaṃ niccamaho ca rattiṃ; Pahūtamālyaṃ [bahuttamallaṃ (ka.)] bahupupphachannaṃ [bahupupphasañchannaṃ (ka.)], obhāsatī vijjurivantalikkhe.",
      "english": "",
      "sinhala": ""
    },
    {
      "number": 1579,
      "pali": "‘‘Annena pānena upetarūpaṃ, naccehi gītehi ca vāditehi; Paripūraṃ kaññāhi alaṅkatāhi, upasobhati vatthapilandhanena [vatthapilandhanehi (ka.)].",
      "english": "",
      "sinhala": ""
    },
    {
      "number": 1580,
      "pali": "‘‘So puṇṇako kurūnaṃ kattuseṭṭhaṃ, nisīdayī pacchato āsanasmiṃ; Ādāya kattāramanomapaññaṃ, upānayī bhavanaṃ nāgarañño.",
      "english": "",
      "sinhala": ""
    },
    {
      "number": 1581,
      "pali": "‘‘Patvāna ṭhānaṃ atulānubhāvaṃ, aṭṭhāsi kattā pacchato puṇṇakassa; Sāmaggi pekkhamāno [sāmaggipekkhī pana (sī. syā. pī.)] nāgarājā, pubbeva jāmātaramajjhabhāsatha’’.",
      "english": "",
      "sinhala": ""
    },
    {
      "number": 1582,
      "pali": "‘‘Yannu tuvaṃ agamā maccalokaṃ, anvesamāno hadayaṃ paṇḍitassa; Kacci samiddhena idhānupatto, ādāya kattāramanomapaññaṃ’’.",
      "english": "",
      "sinhala": ""
    },
    {
      "number": 1583,
      "pali": "‘‘Ayañhi so āgato yaṃ tvamicchasi, dhammena laddho mama dhammapālo; Taṃ passatha sammukhā [taṃ passa dhammaṃ samukhā (ka.)] bhāsamānaṃ, sukho have [bhave (pī.)] sappurisehi saṅgamo’’. Kālāgirikaṇḍaṃ nāma.",
      "english": "",
      "sinhala": ""
    },
    {
      "number": 1584,
      "pali": "‘‘Adiṭṭhapubbaṃ disvāna, macco maccubhayaṭṭito [bhayaddito (sī. pī.)]; Byamhito nābhivādesi, nayidaṃ paññavatāmiva’’.",
      "english": "",
      "sinhala": ""
    },
    {
      "number": 1585,
      "pali": "‘‘Na camhi byamhito nāga, na ca maccubhayaṭṭito; Na vajjho abhivādeyya, vajjhaṃ vā nābhivādaye.",
      "english": "",
      "sinhala": ""
    },
    {
      "number": 1586,
      "pali": "‘‘Kathaṃ no abhivādeyya, abhivādāpayetha ve; Yaṃ naro hantumiccheyya, taṃ kammaṃ nupapajjati’’.",
      "english": "",
      "sinhala": ""
    },
    {
      "number": 1587,
      "pali": "‘‘Evametaṃ yathā brūsi, saccaṃ bhāsasi paṇḍita; Na vajjho abhivādeyya, vajjhaṃ vā nābhivādaye.",
      "english": "",
      "sinhala": ""
    },
    {
      "number": 1588,
      "pali": "‘‘Kathaṃ no abhivādeyya, abhivādāpayetha ve; Yaṃ naro hantumiccheyya, taṃ kammaṃ nupapajjati’’.",
      "english": "",
      "sinhala": ""
    },
    {
      "number": 1589,
      "pali": "‘‘Asassataṃ sassataṃ nu tavayidaṃ, iddhījutībalavīriyūpapatti [iddhiṃ jutiṃ balaṃ vīriyūpapatti (ka.)]; Pucchāmi taṃ nāgarājetamatthaṃ, kathaṃ nu te laddhamidaṃ vimānaṃ.",
      "english": "",
      "sinhala": ""
    },
    {
      "number": 1590,
      "pali": "‘‘Adhiccaladdhaṃ pariṇāmajaṃ te, sayaṃkataṃ udāhu devehi dinnaṃ; Akkhāhi me nāgarājetamatthaṃ, yatheva te laddhamidaṃ vimānaṃ.",
      "english": "",
      "sinhala": ""
    },
    {
      "number": 1591,
      "pali": "‘‘Nādhiccaladdhaṃ na pariṇāmajaṃ me, na sayaṃkataṃ nāpi devehi dinnaṃ; Sakehi kammehi apāpakehi, puññehi me laddhamidaṃ vimānaṃ’’.",
      "english": "",
      "sinhala": ""
    },
    {
      "number": 1592,
      "pali": "‘‘Kiṃ te vataṃ kiṃ pana brahmacariyaṃ, kissa suciṇṇassa ayaṃ vipāko; Iddhījutībalavīriyūpapatti, idañca te nāga mahāvimānaṃ’’.",
      "english": "",
      "sinhala": ""
    },
    {
      "number": 1593,
      "pali": "‘‘Ahañca bhariyā ca manussaloke, saddhā ubho dānapatī ahumhā; Opānabhūtaṃ me gharaṃ tadāsi, santappitā samaṇabrāhmaṇā ca.",
      "english": "",
      "sinhala": ""
    },
    {
      "number": 1594,
      "pali": "‘‘Mālañca gandhañca vilepanañca, padīpiyaṃ seyyamupassayañca; Acchādanaṃ sāyanamannapānaṃ, sakkacca dānāni adamha tattha.",
      "english": "",
      "sinhala": ""
    },
    {
      "number": 1595,
      "pali": "‘‘Taṃ me vataṃ taṃ pana brahmacariyaṃ, tassa suciṇṇassa ayaṃ vipāko; Iddhījutībalavīriyūpapatti, idañca me dhīra mahāvimānaṃ’.",
      "english": "",
      "sinhala": ""
    },
    {
      "number": 1596,
      "pali": "‘‘Evaṃ ce te laddhamidaṃ vimānaṃ, jānāsi puññānaṃ phalūpapattiṃ; Tasmā hi dhammaṃ cara appamatto, yathā vimānaṃ puna māvasesi’.",
      "english": "",
      "sinhala": ""
    },
    {
      "number": 1597,
      "pali": "‘‘Nayidha santi samaṇabrāhmaṇā ca, yesannapānāni dademu katte; Akkhāhi me pucchito etamatthaṃ, yathā vimānaṃ puna māvasema’’.",
      "english": "",
      "sinhala": ""
    },
    {
      "number": 1598,
      "pali": "‘‘Bhogī hi te santi idhūpapannā, puttā ca dārā anujīvino ca; Tesu tuvaṃ vacasā kammunā ca, asampaduṭṭho ca bhavāhi niccaṃ.",
      "english": "",
      "sinhala": ""
    },
    {
      "number": 1599,
      "pali": "‘‘Evaṃ tuvaṃ nāga asampadosaṃ, anupālaya vacasā kammunā ca; Ṭhatvā idha yāvatāyukaṃ vimāne, uddhaṃ ito gacchasi devalokaṃ’’.",
      "english": "",
      "sinhala": ""
    },
    {
      "number": 1600,
      "pali": "‘‘Addhā hi so socati rājaseṭṭho, tayā vinā yassa tuvaṃ sajibbo; Dukkhūpanītopi tayā samecca, vindeyya poso sukhamāturopi’’.",
      "english": "",
      "sinhala": ""
    },
    {
      "number": 1601,
      "pali": "‘‘Addhā sataṃ bhāsasi nāga dhammaṃ, anuttaraṃ atthapadaṃ suciṇṇaṃ; Etādisiyāsu hi āpadāsu, paññāyate mādisānaṃ viseso’’.",
      "english": "",
      "sinhala": ""
    },
    {
      "number": 1602,
      "pali": "‘‘Akkhāhi no tāyaṃ mudhā nu laddho, akkhehi no tāyaṃ ajesi jūte; Dhammena laddho iti tāyamāha [mā’ya’māha (syā.)], kathaṃ nu tvaṃ hatthamimassa māgato’’.",
      "english": "",
      "sinhala": ""
    },
    {
      "number": 1603,
      "pali": "‘‘Yo missaro tattha ahosi rājā, tamāyamakkhehi ajesi jūte; So maṃ jito rājā imassadāsi, dhammena laddhosmi asāhasena.",
      "english": "",
      "sinhala": ""
    },
    {
      "number": 1604,
      "pali": "‘‘Mahorago attamano udaggo, sutvāna dhīrassa subhāsitāni; Hatthe gahetvāna anomapaññaṃ, pāvekkhi bhariyāya tadā sakāse.",
      "english": "",
      "sinhala": ""
    },
    {
      "number": 1605,
      "pali": "‘‘Yena tvaṃ vimale paṇḍu, yena bhattaṃ na ruccati; Na ca me tādiso vaṇṇo, ayameso tamonudo.",
      "english": "",
      "sinhala": ""
    },
    {
      "number": 1606,
      "pali": "‘‘Yassa te hadayenattho, āgatāyaṃ pabhaṅkaro; Tassa vākyaṃ nisāmehi, dullabhaṃ dassanaṃ puna.",
      "english": "",
      "sinhala": ""
    },
    {
      "number": 1607,
      "pali": "‘‘Disvāna taṃ vimalā bhūripaññaṃ, dasaṅgulī añjaliṃ paggahetvā; Haṭṭhena bhāvena patītarūpā, iccabravi kurūnaṃ kattuseṭṭhaṃ.",
      "english": "",
      "sinhala": ""
    },
    {
      "number": 1608,
      "pali": "‘‘Adiṭṭhapubbaṃ disvāna, macco maccubhayaṭṭito; Byamhito nābhivādesi, nayidaṃ paññavatāmiva’’.",
      "english": "",
      "sinhala": ""
    },
    {
      "number": 1609,
      "pali": "‘‘Na camhi byamhito nāgi, na ca maccubhayaṭṭito; Na vajjho abhivādeyya, vajjhaṃ vā nābhivādaye.",
      "english": "",
      "sinhala": ""
    },
    {
      "number": 1610,
      "pali": "‘‘Kathaṃ no abhivādeyya, abhivādāpayetha ve; Yaṃ naro hantumiccheyya, taṃ kammaṃ nupapajjati’’.",
      "english": "",
      "sinhala": ""
    },
    {
      "number": 1611,
      "pali": "‘‘Evametaṃ yathā brūsi, saccaṃ bhāsasi paṇḍita; Na vajjho abhivādeyya, vajjhaṃ vā nābhivādaye.",
      "english": "",
      "sinhala": ""
    },
    {
      "number": 1612,
      "pali": "‘‘Kathaṃ no abhivādeyya, abhivādāpayetha ve; Yaṃ naro hantumiccheyya, taṃ kammaṃ nupapajjati’’.",
      "english": "",
      "sinhala": ""
    },
    {
      "number": 1613,
      "pali": "‘‘Asassataṃ sassataṃ nu tavayidaṃ, iddhījutībalavīriyūpapatti; Pucchāmi taṃ nāgakaññetamatthaṃ, kathaṃ nu te laddhamidaṃ vimānaṃ.",
      "english": "",
      "sinhala": ""
    },
    {
      "number": 1614,
      "pali": "‘‘Adhiccaladdhaṃ pariṇāmajaṃ te, sayaṃkataṃ udāhu devehi dinnaṃ; Akkhāhi me nāgakaññetamatthaṃ, yatheva te laddhamidaṃ vimānaṃ’’.",
      "english": "",
      "sinhala": ""
    },
    {
      "number": 1615,
      "pali": "‘‘Nādhiccaladdhaṃ na pariṇāmajaṃ me, na sayaṃ kataṃ nāpi devehi dinnaṃ; Sakehi kammehi apāpakehi, puññehi me laddhamidaṃ vimānaṃ’’.",
      "english": "",
      "sinhala": ""
    },
    {
      "number": 1616,
      "pali": "‘‘Kiṃ te vataṃ kiṃ pana brahmacariyaṃ, kissa suciṇṇassa ayaṃ vipāko; Iddhījutībalavīriyūpapatti, idañca te nāgi mahāvimānaṃ’’.",
      "english": "",
      "sinhala": ""
    },
    {
      "number": 1617,
      "pali": "‘‘Ahañca kho sāmiko cāpi mayhaṃ, saddhā ubho dānapatī ahumhā; Opānabhūtaṃ me gharaṃ tadāsi, santappitā samaṇabrāhmaṇā ca.",
      "english": "",
      "sinhala": ""
    },
    {
      "number": 1618,
      "pali": "‘‘Mālañca gandhañca vilepanañca, padīpiyaṃ seyyamupassayañca; Acchādanaṃ sāyanamannapānaṃ, sakkaccaṃ dānāni adamha tattha.",
      "english": "",
      "sinhala": ""
    },
    {
      "number": 1619,
      "pali": "‘‘Taṃ me vataṃ taṃ pana brahmacariyaṃ, tassa suciṇṇassa ayaṃ vipāko; Iddhījutībalavīriyūpapatti, idañca me dhīra mahāvimānaṃ’’.",
      "english": "",
      "sinhala": ""
    },
    {
      "number": 1620,
      "pali": "‘‘Evaṃ ce te laddhamidaṃ vimānaṃ, jānāsi puññānaṃ phalūpapattiṃ; Tasmā hi dhammaṃ cara appamattā, yathā vimānaṃ puna māvasesi’’.",
      "english": "",
      "sinhala": ""
    },
    {
      "number": 1621,
      "pali": "‘‘Nayidha santi samaṇabrāhmaṇā ca, yesannapānāni dademu katte; Akkhāhi me pucchito etamatthaṃ, yathā vimānaṃ puna māvasema’’.",
      "english": "",
      "sinhala": ""
    },
    {
      "number": 1622,
      "pali": "‘‘Bhogī hi te santi idhūpapannā, puttā ca dārā anujīvino ca; Tesu tuvaṃ vacasā kammunā ca, asampaduṭṭhā ca bhavāhi niccaṃ.",
      "english": "",
      "sinhala": ""
    },
    {
      "number": 1623,
      "pali": "‘‘Evaṃ tuvaṃ nāgi asampadosaṃ, anupālaya vacasā kammunā ca; Ṭhatvā idha yāvatāyukaṃ vimāne, uddhaṃ ito gacchasi devalokaṃ’’.",
      "english": "",
      "sinhala": ""
    },
    {
      "number": 1624,
      "pali": "‘‘Addhā hi so socati rājaseṭṭho, tayā vinā yassa tuvaṃ sajibbo; Dukkhūpanītopi tayā samecca, vindeyya poso sukhamāturopi’’.",
      "english": "",
      "sinhala": ""
    },
    {
      "number": 1625,
      "pali": "‘‘Addhā sataṃ bhāsasi nāgi dhammaṃ, anuttaraṃ atthapadaṃ suciṇṇaṃ; Etādisiyāsu hi āpadāsu, paññāyate mādisānaṃ viseso’’.",
      "english": "",
      "sinhala": ""
    },
    {
      "number": 1626,
      "pali": "‘‘Akkhāhi no tāyaṃ mudhā nu laddho, akkhehi no tāyaṃ ajesi jūte; Dhammena laddho iti tāyamāha, kathaṃ nu tvaṃ hatthamimassa māgato’’.",
      "english": "",
      "sinhala": ""
    },
    {
      "number": 1627,
      "pali": "‘‘Yo missaro tattha ahosi rājā, tamāyamakkhehi ajesi jūte; So maṃ jito rājā imassadāsi, dhammena laddhosmi asāhasena.",
      "english": "",
      "sinhala": ""
    },
    {
      "number": 1628,
      "pali": "‘‘Yatheva varuṇo nāgo, pañhaṃ pucchittha paṇḍitaṃ; Tatheva nāgakaññāpi, pañhaṃ pucchittha paṇḍitaṃ.",
      "english": "",
      "sinhala": ""
    },
    {
      "number": 1629,
      "pali": "‘‘Yatheva varuṇaṃ nāgaṃ, dhīro tosesi pucchito; Tatheva nāgakaññampi, dhīro tosesi pucchito.",
      "english": "",
      "sinhala": ""
    },
    {
      "number": 1630,
      "pali": "‘‘Ubhopi te attamane viditvā, mahoragaṃ nāgakaññañca dhīro [vidhūro (ka.)]; Achambhī abhīto alomahaṭṭho, iccabravi varuṇaṃ nāgarājānaṃ.",
      "english": "",
      "sinhala": ""
    },
    {
      "number": 1631,
      "pali": "‘‘Mā rodhayi [mā heṭhayi (pī.)] nāga āyāhamasmi, yena tavattho idaṃ sarīraṃ; Hadayena maṃsena karohi kiccaṃ, sayaṃ karissāmi yathāmati te’’.",
      "english": "",
      "sinhala": ""
    },
    {
      "number": 1632,
      "pali": "‘‘Paññā have hadayaṃ paṇḍitānaṃ, te tyamha paññāya mayaṃ sutuṭṭhā; Anūnanāmo labhatajja dāraṃ, ajjeva taṃ kuruyo pāpayātu’’.",
      "english": "",
      "sinhala": ""
    },
    {
      "number": 1633,
      "pali": "‘‘Sa puṇṇako attamano udaggo, irandhatiṃ nāgakaññaṃ labhitvā; Haṭṭhena bhāvena patītarūpo, iccabravi kurūnaṃ kattuseṭṭhaṃ.",
      "english": "",
      "sinhala": ""
    },
    {
      "number": 1634,
      "pali": "‘‘Bhariyāya maṃ tvaṃ akari samaṅgiṃ, ahañca te vidhura karomi kiccaṃ; Idañca te maṇiratanaṃ dadāmi, ajjeva taṃ kuruyo pāpayāmi’’.",
      "english": "",
      "sinhala": ""
    },
    {
      "number": 1635,
      "pali": "‘‘Ajeyyamesā tava hotu metti, bhariyāya kaccāna piyāya saddhiṃ; Ānandi vitto [ānandacitto (syā. pī.)] sumano patīto, datvā maṇiṃ mañca nayindapatthaṃ.",
      "english": "",
      "sinhala": ""
    },
    {
      "number": 1636,
      "pali": "‘‘Sa puṇṇako kurūnaṃ kattuseṭṭhaṃ, nisīdayī purato āsanasmiṃ; Ādāya kattāramanomapaññaṃ, upānayī nagaraṃ indapatthaṃ.",
      "english": "",
      "sinhala": ""
    },
    {
      "number": 1637,
      "pali": "‘‘Mano manussassa yathāpi gacche, tatopissa khippataraṃ [tatopi saṃkhippataraṃ (sī. pī.)] ahosi; Sa puṇṇako kurūnaṃ kattuseṭṭhaṃ, upānayī nagaraṃ indapatthaṃ’’.",
      "english": "",
      "sinhala": ""
    },
    {
      "number": 1638,
      "pali": "‘‘Etindapatthaṃ nagaraṃ padissati, rammāni ca ambavanāni bhāgaso; Ahañca bhariyāya samaṅgibhūto, tuvañca pattosi sakaṃ niketaṃ’’.",
      "english": "",
      "sinhala": ""
    },
    {
      "number": 1639,
      "pali": "‘‘Sa puṇṇako kurūnaṃ kattuseṭṭhaṃ, oropiya dhammasabhāya majjhe; Ājaññamāruyha anomavaṇṇo, pakkāmi vehāyasamantalikkhe.",
      "english": "",
      "sinhala": ""
    },
    {
      "number": 1640,
      "pali": "‘‘Taṃ disvā rājā paramappatīto, uṭṭhāya bāhāhi palissajitvā; Avikampayaṃ dhammasabhāya majjhe, nisīdayī pamukhamāsanasmiṃ’’.",
      "english": "",
      "sinhala": ""
    },
    {
      "number": 1641,
      "pali": "‘‘Tvaṃ no vinetāsi rathaṃva naddhaṃ, nandanti taṃ kuruyo dassanena; Akkhāhi me pucchito etamatthaṃ, kathaṃ pamokkho ahu māṇavassa’’.",
      "english": "",
      "sinhala": ""
    },
    {
      "number": 1642,
      "pali": "‘‘Yaṃ māṇavotyābhivadī janinda, na so manusso naravīraseṭṭha; Yadi te suto puṇṇako nāma yakkho, rañño kuverassa hi so sajibbo.",
      "english": "",
      "sinhala": ""
    },
    {
      "number": 1643,
      "pali": "‘‘Bhūmindharo varuṇo nāma nāgo, brahā sucī vaṇṇabalūpapanno; Tassānujaṃ dhītaraṃ kāmayāno, irandhatī nāma sā nāgakaññā.",
      "english": "",
      "sinhala": ""
    },
    {
      "number": 1644,
      "pali": "‘‘Tassā sumajjhāya piyāya hetu, patārayittha maraṇāya mayhaṃ; So ceva bhariyāya samaṅgibhūto, ahañca anuññāto maṇi ca laddho’’.",
      "english": "",
      "sinhala": ""
    },
    {
      "number": 1645,
      "pali": "‘‘Rukkho hi mayhaṃ paddhāre [gharadvāre (syā.)] sujāto, paññākkhandho sīlamayassa sākhā; Atthe ca dhamme ca ṭhito nipāko, gavapphalo hatthigavassachanno.",
      "english": "",
      "sinhala": ""
    },
    {
      "number": 1646,
      "pali": "‘‘Naccagītatūriyābhinādite, ucchijja senaṃ [menaṃ (sī. pī.)] puriso ahāsi; So no ayaṃ āgato sanniketaṃ, rukkhassimassāpacitiṃ karotha.",
      "english": "",
      "sinhala": ""
    },
    {
      "number": 1647,
      "pali": "‘‘Ye keci vittā mama paccayena, sabbeva te pātukarontu ajja; Tibbāni katvāna upāyanāni, rukkhassimassāpacitiṃ karotha.",
      "english": "",
      "sinhala": ""
    },
    {
      "number": 1648,
      "pali": "‘‘Ye keci baddhā mama atthi raṭṭhe, sabbeva te bandhanā mocayantu; Yatheva yaṃ bandhanasmā pamutto, evamete muñcare bandhanasmā.",
      "english": "",
      "sinhala": ""
    },
    {
      "number": 1649,
      "pali": "‘‘Unnaṅgalā māsamimaṃ karontu, maṃsodanaṃ brāhmaṇā bhakkhayantu; Amajjapā majjarahā pivantu, puṇṇāhi thālāhi palissutāhi.",
      "english": "",
      "sinhala": ""
    },
    {
      "number": 1650,
      "pali": "‘‘Mahāpathaṃ nicca samavhayantu, tibbañca rakkhaṃ vidahantu raṭṭhe; Yathāññamaññaṃ na viheṭhayeyyuṃ, rukkhassimassāpacitiṃ karotha’’.",
      "english": "",
      "sinhala": ""
    },
    {
      "number": 1651,
      "pali": "Orodhā ca kumārā ca, vesiyānā ca brāhmaṇā; Bahuṃ annañca pānañca, paṇḍitassābhihārayuṃ.",
      "english": "",
      "sinhala": ""
    },
    {
      "number": 1652,
      "pali": "Hatthārohā anīkaṭṭhā, rathikā pattikārakā; Bahuṃ annañca pānañca, paṇḍitassābhihārayuṃ.",
      "english": "",
      "sinhala": ""
    },
    {
      "number": 1653,
      "pali": "Samāgatā jānapadā, negamā ca samāgatā; Bahuṃ annañca pānañca, paṇḍitassābhihārayuṃ.",
      "english": "",
      "sinhala": ""
    },
    {
      "number": 1654,
      "pali": "Bahujano pasannosi, disvā paṇḍitamāgate; Paṇḍitamhi anuppatte, celukkhepo pavattathāti. Vidhurajātakaṃ navamaṃ.",
      "english": "",
      "sinhala": ""
    },
    {
      "number": 1655,
      "pali": "‘‘Phussatī [phusati (sī. pī.)] varavaṇṇābhe, varassu dasadhā vare; Pathabyā cārupubbaṅgi, yaṃ tuyhaṃ manaso piyaṃ’’.",
      "english": "",
      "sinhala": "",
      "paliTitle": "Vessantarajātakaṃ - Dasavarakathā"
    },
    {
      "number": 1656,
      "pali": "‘‘Devarāja namo tyatthu, kiṃ pāpaṃ pakataṃ mayā; Rammā cāvesi maṃ ṭhānā, vātova dharaṇīruhaṃ’’.",
      "english": "",
      "sinhala": ""
    },
    {
      "number": 1657,
      "pali": "‘‘Na ceva te kataṃ pāpaṃ, na ca me tvamasi appiyā; Puññañca te parikkhīṇaṃ, yena tevaṃ vadāmahaṃ.",
      "english": "",
      "sinhala": ""
    },
    {
      "number": 1658,
      "pali": "‘‘Santike maraṇaṃ tuyhaṃ, vinābhāvo bhavissati; Paṭigaṇhāhi me ete, vare dasa pavecchato’’.",
      "english": "",
      "sinhala": ""
    },
    {
      "number": 1659,
      "pali": "‘‘Varaṃ ce me ado sakka, sabbabhūtānamissara; Sivirājassa bhaddante, tattha assaṃ nivesane.",
      "english": "",
      "sinhala": ""
    },
    {
      "number": 1660,
      "pali": "‘‘Nīlanettā nīlabhamu, nilakkhī ca yathā migī; Phussatī nāma nāmena, tatthapassaṃ purindada.",
      "english": "",
      "sinhala": ""
    },
    {
      "number": 1661,
      "pali": "‘‘Puttaṃ labhetha varadaṃ, yācayogaṃ [yācayogiṃ (ka.)] amacchariṃ; Pūjitaṃ paṭirājūhi, kittimantaṃ yasassinaṃ.",
      "english": "",
      "sinhala": ""
    },
    {
      "number": 1662,
      "pali": "‘‘Gabbhaṃ me dhārayantiyā, majjhimaṅgaṃ anunnataṃ; Kucchi anunnato assa, cāpaṃva likhitaṃ samaṃ.",
      "english": "",
      "sinhala": ""
    },
    {
      "number": 1663,
      "pali": "‘‘Thanā me nappapateyyuṃ, palitā na santu vāsava; Kāye rajo na limpetha, vajjhañcāpi pamocaye.",
      "english": "",
      "sinhala": ""
    },
    {
      "number": 1664,
      "pali": "‘‘Mayūrakoñcābhirude, nārivaragaṇāyute; Khujjacelāpakākiṇṇe, sūdamāgadhavaṇṇite.",
      "english": "",
      "sinhala": ""
    },
    {
      "number": 1665,
      "pali": "‘‘Citraggaḷerughusite, surāmaṃsapabodhane; Sivirājassa bhaddante, tatthassaṃ mahesī piyā’’.",
      "english": "",
      "sinhala": ""
    },
    {
      "number": 1666,
      "pali": "‘‘Ye te dasa varā dinnā, mayā sabbaṅgasobhane; Sivirājassa vijite, sabbe te lacchasī vare.",
      "english": "",
      "sinhala": ""
    },
    {
      "number": 1667,
      "pali": "‘‘Idaṃ vatvāna maghavā, devarājā sujampati; Phussatiyā varaṃ datvā, anumodittha vāsavo. Dasavarakathā nāma. ",
      "english": "",
      "sinhala": ""
    },
    {
      "number": 1668,
      "pali": "‘‘Parūḷhakacchanakhalomā, paṅkadantā rajassirā; Paggayha dakkhiṇaṃ bāhuṃ, kiṃ maṃ yācanti brāhmaṇā’’.",
      "english": "",
      "sinhala": "",
      "paliTitle": "Hemavantaṃ"
    },
    {
      "number": 1669,
      "pali": "‘‘Ratanaṃ deva yācāma, sivīnaṃ raṭṭhavaḍḍhanaṃ; Dadāhi pavaraṃ nāgaṃ, īsādantaṃ urūḷhavaṃ’’.",
      "english": "",
      "sinhala": ""
    },
    {
      "number": 1670,
      "pali": "‘‘Dadāmi na vikampāmi, yaṃ maṃ yācanti brāhmaṇā; Pabhinnaṃ kuñjaraṃ dantiṃ, opavayhaṃ gajuttamaṃ’’.",
      "english": "",
      "sinhala": ""
    },
    {
      "number": 1671,
      "pali": "‘‘Hatthikkhandhato oruyha, rājā cāgādhimānaso; Brāhmaṇānaṃ adā dānaṃ, sivīnaṃ raṭṭhavaḍḍhano’’.",
      "english": "",
      "sinhala": ""
    },
    {
      "number": 1672,
      "pali": "‘‘Tadāsi yaṃ bhiṃsanakaṃ, tadāsi lomahaṃsanaṃ; Hatthināge padinnamhi, medanī sampakampatha.",
      "english": "",
      "sinhala": ""
    },
    {
      "number": 1673,
      "pali": "‘‘Tadāsi yaṃ bhiṃsanakaṃ, tadāsi lomahaṃsanaṃ; Hatthināge padinnamhi, khubbhittha nagaraṃ tadā.",
      "english": "",
      "sinhala": ""
    },
    {
      "number": 1674,
      "pali": "‘‘Samākulaṃ puraṃ āsi, ghoso ca vipulo mahā; Hatthināge padinnamhi, sivīnaṃ raṭṭhavaḍḍhane’’.",
      "english": "",
      "sinhala": ""
    },
    {
      "number": 1675,
      "pali": "‘‘Uggā ca rājaputtā ca, vesiyānā ca brāhmaṇā; Hatthārohā anīkaṭṭhā, rathikā pattikārakā.",
      "english": "",
      "sinhala": ""
    },
    {
      "number": 1676,
      "pali": "‘‘Kevalo cāpi nigamo, sivayo ca samāgatā; Disvā nāgaṃ nīyamānaṃ, te rañño paṭivedayuṃ.",
      "english": "",
      "sinhala": ""
    },
    {
      "number": 1677,
      "pali": "‘‘Vidhamaṃ deva te raṭṭhaṃ, putto vessantaro tava; Kathaṃ no hatthinaṃ dajjā, nāgaṃ raṭṭhassa pūjitaṃ.",
      "english": "",
      "sinhala": ""
    },
    {
      "number": 1678,
      "pali": "‘‘Kathaṃ no kuñjaraṃ dajjā, īsādantaṃ urūḷhavaṃ; Khettaññuṃ sabbayuddhānaṃ, sabbasetaṃ gajuttamaṃ.",
      "english": "",
      "sinhala": ""
    },
    {
      "number": 1679,
      "pali": "‘‘Paṇḍukambalasañchannaṃ, pabhinnaṃ sattumaddanaṃ; Dantiṃ savāḷabījaniṃ, setaṃ kelāsasādisaṃ.",
      "english": "",
      "sinhala": ""
    },
    {
      "number": 1680,
      "pali": "‘‘Sasetacchattaṃ saupādheyyaṃ, sāthabbanaṃ sahatthipaṃ; Aggayānaṃ rājavāhiṃ, brāhmaṇānaṃ adā gajaṃ [dhanaṃ (sī. pī.), dānaṃ (syā.)].",
      "english": "",
      "sinhala": ""
    },
    {
      "number": 1681,
      "pali": "‘‘Annaṃ pānañca yo [so (sī. syā. ka.)] dajjā, vatthasenāsanāni ca; Etaṃ kho dānaṃ patirūpaṃ, etaṃ kho brāhmaṇārahaṃ.",
      "english": "",
      "sinhala": ""
    },
    {
      "number": 1682,
      "pali": "‘‘Ayaṃ te vaṃsarājā no, sivīnaṃ raṭṭhavaḍḍhano [raṭṭhavaḍḍhanaṃ (sī.), raṭṭhavaḍḍhana (pī.)]; Kathaṃ vessantaro putto, gajaṃ bhājeti sañjaya.",
      "english": "",
      "sinhala": ""
    },
    {
      "number": 1683,
      "pali": "‘‘Sace tvaṃ na karissasi, sivīnaṃ vacanaṃ idaṃ; Maññe taṃ saha puttena, sivī hatthe karissare’’.",
      "english": "",
      "sinhala": ""
    },
    {
      "number": 1684,
      "pali": "‘‘Kāmaṃ janapado māsi, raṭṭhañcāpi vinassatu; Nāhaṃ sivīnaṃ vacanā, rājaputtaṃ adūsakaṃ; Pabbājeyyaṃ sakā raṭṭhā, putto hi mama oraso.",
      "english": "",
      "sinhala": ""
    },
    {
      "number": 1685,
      "pali": "‘‘Kāmaṃ janapado māsi, raṭṭhañcāpi vinassatu; Nāhaṃ sivīnaṃ vacanā, rājaputtaṃ adūsakaṃ; Pabbājeyyaṃ sakā raṭṭhā, putto hi mama atrajo.",
      "english": "",
      "sinhala": ""
    },
    {
      "number": 1686,
      "pali": "‘‘Na cāhaṃ tasmiṃ dubbheyyaṃ, ariyasīlavato hi so; Asilokopi me assa, pāpañca pasave bahuṃ; Kathaṃ vessantaraṃ puttaṃ, satthena ghātayāmase’’.",
      "english": "",
      "sinhala": ""
    },
    {
      "number": 1687,
      "pali": "‘‘Mā naṃ daṇḍena satthena, na hi so bandhanāraho; Pabbājehi ca naṃ raṭṭhā, vaṅke vasatu pabbate’’.",
      "english": "",
      "sinhala": ""
    },
    {
      "number": 1688,
      "pali": "‘‘Eso ce sivīnaṃ chando, chandaṃ na panudāmase; Imaṃ so vasatu rattiṃ, kāme ca paribhuñjatu.",
      "english": "",
      "sinhala": ""
    },
    {
      "number": 1689,
      "pali": "‘‘Tato ratyā vivasāne, sūriyassuggamanaṃ pati [sūriyuggamane sati (ka.)]; Samaggā sivayo hutvā, raṭṭhā pabbājayantu naṃ’’.",
      "english": "",
      "sinhala": ""
    },
    {
      "number": 1690,
      "pali": "‘‘Uṭṭhehi katte taramāno, gantvā vessantaraṃ vada; Sivayo deva te kuddhā, negamā ca samāgatā.",
      "english": "",
      "sinhala": ""
    },
    {
      "number": 1691,
      "pali": "‘‘Uggā ca rājaputtā ca, vesiyānā ca brāhmaṇā; Hatthārohā anīkaṭṭhā, rathikā pattikārakā; Kevalo cāpi nigamo, sivayo ca samāgatā.",
      "english": "",
      "sinhala": ""
    },
    {
      "number": 1692,
      "pali": "‘‘Asmā ratyā vivasāne, sūriyassuggamanaṃ pati; Samaggā sivayo hutvā, raṭṭhā pabbājayanti taṃ.",
      "english": "",
      "sinhala": ""
    },
    {
      "number": 1693,
      "pali": "‘‘Sa kattā taramānova, sivirājena pesito; Āmuttahatthābharaṇā, suvattho candanabhūsito.",
      "english": "",
      "sinhala": ""
    },
    {
      "number": 1694,
      "pali": "‘‘Sīsaṃ nhāto udake so, āmuttamaṇikuṇḍalo; Upāgami puraṃ rammaṃ, vessantaranivesanaṃ.",
      "english": "",
      "sinhala": ""
    },
    {
      "number": 1695,
      "pali": "‘‘Tatthaddasa kumāraṃ so, ramamānaṃ sake pure; Parikiṇṇaṃ amaccehi, tidasānaṃva vāsavaṃ.",
      "english": "",
      "sinhala": ""
    },
    {
      "number": 1696,
      "pali": "‘‘So tattha gantvā taramāno, kattā vessantaraṃbravi; Dukkhaṃ te vedayissāmi, mā me kujjhi rathesabha.",
      "english": "",
      "sinhala": ""
    },
    {
      "number": 1697,
      "pali": "‘‘Vanditvā rodamāno so, kattā rājānamabravi; Bhattā mesi mahārāja, sabbakāmarasāharo.",
      "english": "",
      "sinhala": ""
    },
    {
      "number": 1698,
      "pali": "‘‘Dukkhaṃ te vedayissāmi, tattha assāsayantu maṃ; Sivayo deva te kuddhā, negamā ca samāgatā.",
      "english": "",
      "sinhala": ""
    },
    {
      "number": 1699,
      "pali": "‘‘Uggā ca rājaputtā ca, vesiyānā ca brāhmaṇā; Hatthārohā anīkaṭṭhā, rathikā pattikārakā; Kevalo cāpi nigamo, sivayo ca samāgatā.",
      "english": "",
      "sinhala": ""
    },
    {
      "number": 1700,
      "pali": "‘‘Asmā ratyā vivasāne, sūriyassuggamanaṃ pati; Samaggā sivayo hutvā, raṭṭhā pabbājayanti taṃ’’.",
      "english": "",
      "sinhala": ""
    },
    {
      "number": 1701,
      "pali": "‘‘Kismiṃ me sivayo kuddhā, nāhaṃ passāmi dukkaṭaṃ; Taṃ me katte viyācikkha, kasmā pabbājayanti maṃ’’.",
      "english": "",
      "sinhala": ""
    },
    {
      "number": 1702,
      "pali": "‘‘Uggā ca rājaputtā ca, vesiyānā ca brāhmaṇā; Hatthārohā anīkaṭṭhā, rathikā pattikārakā; Nāgadānena khiyyanti, tasmā pabbājayanti taṃ’’.",
      "english": "",
      "sinhala": ""
    },
    {
      "number": 1703,
      "pali": "‘‘Hadayaṃ cakkhumpahaṃ dajjaṃ, kiṃ me bāhirakaṃ dhanaṃ; Hiraññaṃ vā suvaṇṇaṃ vā, muttā veḷuriyā maṇi.",
      "english": "",
      "sinhala": ""
    },
    {
      "number": 1704,
      "pali": "‘‘Dakkhiṇaṃ vāpahaṃ bāhuṃ, disvā yācakamāgate; Dadeyyaṃ na vikampeyyaṃ, dāne me ramate mano.",
      "english": "",
      "sinhala": ""
    },
    {
      "number": 1705,
      "pali": "‘‘Kāmaṃ maṃ sivayo sabbe, pabbājentu hanantu vā; Neva dānā viramissaṃ, kāmaṃ chindantu sattadhā’’.",
      "english": "",
      "sinhala": ""
    },
    {
      "number": 1706,
      "pali": "‘‘Evaṃ taṃ sivayo āhu, negamā ca samāgatā; Kontimārāya tīrena, girimārañjaraṃ pati; Yena pabbājitā yanti, tena gacchatu subbato’’.",
      "english": "",
      "sinhala": ""
    },
    {
      "number": 1707,
      "pali": "‘‘Sohaṃ tena gamissāmi, yena gacchanti dūsakā; Rattindivaṃ me khamatha, yāva dānaṃ dadāmahaṃ’’.",
      "english": "",
      "sinhala": ""
    },
    {
      "number": 1708,
      "pali": "‘‘Āmantayittha rājānaṃ, maddiṃ sabbaṅgasobhanaṃ; Yaṃ te kiñci mayā dinnaṃ, dhanaṃ dhaññañca vijjati.",
      "english": "",
      "sinhala": ""
    },
    {
      "number": 1709,
      "pali": "‘‘Hiraññaṃ vā suvaṇṇaṃ vā, muttā veḷuriyā bahū; Sabbaṃ taṃ nidaheyyāsi, yañca te pettikaṃ dhanaṃ.",
      "english": "",
      "sinhala": ""
    },
    {
      "number": 1710,
      "pali": "‘‘Tamabravi rājaputtī, maddī sabbaṅgasobhanā; Kuhiṃ deva nidahāmi, taṃ me akkhāhi pucchito’’.",
      "english": "",
      "sinhala": ""
    },
    {
      "number": 1711,
      "pali": "‘‘Sīlavantesu dajjāsi, dānaṃ maddi yathārahaṃ; Na hi dānā paraṃ atthi, patiṭṭhā sabbapāṇinaṃ.",
      "english": "",
      "sinhala": ""
    },
    {
      "number": 1712,
      "pali": "‘‘Puttesu maddi dayesi, sassuyā sasuramhi ca; Yo ca taṃ bhattā maññeyya, sakkaccaṃ taṃ upaṭṭhahe.",
      "english": "",
      "sinhala": ""
    },
    {
      "number": 1713,
      "pali": "‘‘No ce taṃ bhattā maññeyya, mayā vippavasena te; Aññaṃ bhattāraṃ pariyesa, mā kisittho [mā kilittha (sī. pī.)] mayā vinā’’.",
      "english": "",
      "sinhala": ""
    },
    {
      "number": 1714,
      "pali": "‘‘Ahañhi vanaṃ gacchāmi, ghoraṃ vāḷamigāyutaṃ; Saṃsayo jīvitaṃ mayhaṃ, ekakassa brahāvane’’.",
      "english": "",
      "sinhala": ""
    },
    {
      "number": 1715,
      "pali": "‘‘Tamabravi rājaputtī, maddī sabbaṅgasobhanā; ‘‘Abhumme kathaṃ nu bhaṇasi, pāpakaṃ vata bhāsasi.",
      "english": "",
      "sinhala": ""
    },
    {
      "number": 1716,
      "pali": "‘‘Nesa dhammo mahārāja, yaṃ tvaṃ gaccheyya ekako; Ahampi tena gacchāmi, yena gacchasi khattiya.",
      "english": "",
      "sinhala": ""
    },
    {
      "number": 1717,
      "pali": "‘‘Maraṇaṃ vā tayā saddhiṃ, jīvitaṃ vā tayā vinā; Tadeva maraṇaṃ seyyo, yaṃ ce jīve tayā vinā.",
      "english": "",
      "sinhala": ""
    },
    {
      "number": 1718,
      "pali": "‘‘Aggiṃ ujjālayitvāna [nijjālayitvāna (sī. pī.)], ekajālasamāhitaṃ; Tattha me [tattheva (syā. ka.)] maraṇaṃ seyyo, yaṃ ce jīve tayā vinā.",
      "english": "",
      "sinhala": ""
    },
    {
      "number": 1719,
      "pali": "‘‘Yathā āraññakaṃ nāgaṃ, dantiṃ anveti hatthinī; Jessantaṃ giriduggesu, samesu visamesu ca.",
      "english": "",
      "sinhala": ""
    },
    {
      "number": 1720,
      "pali": "‘‘Evaṃ taṃ anugacchāmi, putte ādāya pacchato; Subharā te bhavissāmi, na te hessāmi dubbharā.",
      "english": "",
      "sinhala": ""
    },
    {
      "number": 1721,
      "pali": "‘‘Ime kumāre passanto, mañjuke piyabhāṇine; Āsīne [āsane (ka.)] vanagumbasmiṃ, na rajjassa sarissasi.",
      "english": "",
      "sinhala": ""
    },
    {
      "number": 1722,
      "pali": "‘‘Ime kumāre passanto, mañjuke piyabhāṇine; Kīḷante vanagumbasmiṃ, na rajjassa sarissasi.",
      "english": "",
      "sinhala": ""
    },
    {
      "number": 1723,
      "pali": "‘‘Ime kumāre passanto, mañjuke piyabhāṇine; Assame ramaṇīyamhi, na rajjassa sarissasi.",
      "english": "",
      "sinhala": ""
    },
    {
      "number": 1724,
      "pali": "‘‘Ime kumāre passanto, mañjuke piyabhāṇine; Kīḷante assame ramme, na rajjassa sarissasi.",
      "english": "",
      "sinhala": ""
    },
    {
      "number": 1725,
      "pali": "‘‘Ime kumāre passanto, māladhārī alaṅkate; Assame ramaṇīyamhi, na rajjassa sarissasi.",
      "english": "",
      "sinhala": ""
    },
    {
      "number": 1726,
      "pali": "‘‘Ime kumāre passanto, māladhārī alaṅkate; Kīḷante assame ramme, na rajjassa sarissasi.",
      "english": "",
      "sinhala": ""
    },
    {
      "number": 1727,
      "pali": "‘‘Yadā dakkhisi naccante, kumāre māladhārine; Assame ramaṇīyamhi, na rajjassa sarissasi.",
      "english": "",
      "sinhala": ""
    },
    {
      "number": 1728,
      "pali": "‘‘Yadā dakkhisi naccante, kumāre māladhārine; Kīḷante assame ramme, na rajjassa sarissasi.",
      "english": "",
      "sinhala": ""
    },
    {
      "number": 1729,
      "pali": "‘‘Yadā dakkhisi mātaṅgaṃ, kuñjaraṃ saṭṭhihāyanaṃ; Ekaṃ araññe carantaṃ, na rajjassa sarissasi.",
      "english": "",
      "sinhala": ""
    },
    {
      "number": 1730,
      "pali": "‘‘Yadā dakkhisi mātaṅgaṃ, kuñjaraṃ saṭṭhihāyanaṃ; Sāyaṃ pāto vicarantaṃ, na rajjassa sarissasi.",
      "english": "",
      "sinhala": ""
    },
    {
      "number": 1731,
      "pali": "‘‘Yadā kareṇusaṅghassa, yūthassa purato vajaṃ; Koñcaṃ kāhati mātaṅgo, kuñjaro saṭṭhihāyano; Tassa taṃ nadato sutvā, na rajjassa sarissasi.",
      "english": "",
      "sinhala": ""
    },
    {
      "number": 1732,
      "pali": "‘‘Dubhato vanavikāse, yadā dakkhisi kāmado; Vane vāḷamigākiṇṇe, na rajjassa sarissasi.",
      "english": "",
      "sinhala": ""
    },
    {
      "number": 1733,
      "pali": "‘‘Migaṃ disvāna sāyanhaṃ, pañcamālinamāgataṃ; Kimpurise ca naccante, na rajjassa sarissasi.",
      "english": "",
      "sinhala": ""
    },
    {
      "number": 1734,
      "pali": "‘‘Yadā sossasi nigghosaṃ, sandamānāya sindhuyā; Gītaṃ kimpurisānañca, na rajjassa sarissasi.",
      "english": "",
      "sinhala": ""
    },
    {
      "number": 1735,
      "pali": "‘‘Yadā sossasi nigghosaṃ, girigabbharacārino; Vassamānassulūkassa, na rajjassa sarissasi.",
      "english": "",
      "sinhala": ""
    },
    {
      "number": 1736,
      "pali": "‘‘Yadā sīhassa byagghassa, khaggassa gavayassa ca; Vane sossasi vāḷānaṃ, na rajjassa sarissasi.",
      "english": "",
      "sinhala": ""
    },
    {
      "number": 1737,
      "pali": "‘‘Yadā morīhi parikiṇṇaṃ, barihīnaṃ matthakāsinaṃ; Moraṃ dakkhisi naccantaṃ, na rajjassa sarissasi.",
      "english": "",
      "sinhala": ""
    },
    {
      "number": 1738,
      "pali": "‘‘Yadā morīhi parikiṇṇaṃ, aṇḍajaṃ citrapakkhinaṃ; Moraṃ dakkhisi naccantaṃ, na rajjassa sarissasi.",
      "english": "",
      "sinhala": ""
    },
    {
      "number": 1739,
      "pali": "‘‘Yadā morīhi parikiṇṇaṃ, nīlagīvaṃ sikhaṇḍinaṃ; Moraṃ dakkhisi naccantaṃ, na rajjassa sarissasi.",
      "english": "",
      "sinhala": ""
    },
    {
      "number": 1740,
      "pali": "‘‘Yadā dakkhisi hemante, pupphite dharaṇīruhe; Surabhiṃ sampavāyante, na rajjassa sarissasi.",
      "english": "",
      "sinhala": ""
    },
    {
      "number": 1741,
      "pali": "‘‘Yadā hemantike māse, haritaṃ dakkhisi medaniṃ [mediniṃ (sī. pī.)]; Indagopakasañchannaṃ, na rajjassa sarissasi.",
      "english": "",
      "sinhala": ""
    },
    {
      "number": 1742,
      "pali": "‘‘Yadā dakkhisi hemante, pupphite dharaṇīruhe; Kuṭajaṃ bimbajālañca, pupphitaṃ loddapadmakaṃ [lomapaddhakaṃ (sī. pī.)]; Surabhiṃ sampavāyante, na rajjassa sarissasi.",
      "english": "",
      "sinhala": ""
    },
    {
      "number": 1743,
      "pali": "‘‘Yadā hemantike māse, vanaṃ dakkhisi pupphitaṃ; Opupphāni ca padmāni, na rajjassa sarissasi’’. Hemavantaṃ nāma. ",
      "english": "",
      "sinhala": ""
    },
    {
      "number": 1744,
      "pali": "‘‘Tesaṃ lālappitaṃ sutvā, puttassa suṇisāya ca; Kalunaṃ [karuṇaṃ (sī. pī.), kalūnaṃ (syā. ka.)] paridevesi, rājaputtī yasassinī.",
      "english": "",
      "sinhala": "",
      "paliTitle": "Dānakaṇḍaṃ"
    },
    {
      "number": 1745,
      "pali": "‘‘Seyyo visaṃ me khāyitaṃ, papātā papateyyahaṃ; Rajjuyā bajjha miyyāhaṃ, kasmā vessantaraṃ puttaṃ; Pabbājenti adūsakaṃ.",
      "english": "",
      "sinhala": ""
    },
    {
      "number": 1746,
      "pali": "‘‘Ajjhāyakaṃ dānapatiṃ, yācayogaṃ amacchariṃ; Pūjitaṃ paṭirājūhi, kittimantaṃ yasassinaṃ; Kasmā vessantaraṃ puttaṃ, pabbājenti adūsakaṃ.",
      "english": "",
      "sinhala": ""
    },
    {
      "number": 1747,
      "pali": "‘‘Mātāpettibharaṃ jantuṃ, kule jeṭṭhāpacāyikaṃ; Kasmā vessantaraṃ puttaṃ, pabbājenti adūsakaṃ.",
      "english": "",
      "sinhala": ""
    },
    {
      "number": 1748,
      "pali": "‘‘Rañño hitaṃ devihitaṃ, ñātīnaṃ sakhinaṃ hitaṃ; Hitaṃ sabbassa raṭṭhassa, kasmā vessantaraṃ puttaṃ; Pabbājenti adūsakaṃ.",
      "english": "",
      "sinhala": ""
    },
    {
      "number": 1749,
      "pali": "‘‘Madhūniva palātāni, ambāva patitā chamā; Evaṃ hessati te raṭṭhaṃ, pabbājenti adūsakaṃ.",
      "english": "",
      "sinhala": ""
    },
    {
      "number": 1750,
      "pali": "‘‘Haṃso nikhīṇapattova, pallalasmiṃ anūdake; Apaviṭṭho amaccehi, eko rājā vihiyyasi.",
      "english": "",
      "sinhala": ""
    },
    {
      "number": 1751,
      "pali": "‘‘Taṃ taṃ brūmi mahārāja, attho te mā upaccagā; Mā naṃ sivīnaṃ vacanā, pabbājesi adūsakaṃ’’.",
      "english": "",
      "sinhala": ""
    },
    {
      "number": 1752,
      "pali": "‘‘Dhammassāpacitiṃ kummi, sivīnaṃ vinayaṃ dhajaṃ; Pabbājemi sakaṃ puttaṃ, pāṇā piyataro hi me’’.",
      "english": "",
      "sinhala": ""
    },
    {
      "number": 1753,
      "pali": "‘‘Yassa pubbe dhajaggāni, kaṇikārāva pupphitā; Yāyantamanuyāyanti, svajjekova gamissati.",
      "english": "",
      "sinhala": ""
    },
    {
      "number": 1754,
      "pali": "‘‘Yassa pubbe dhajaggāni, kaṇikāravanāniva; Yāyantamanuyāyanti, svajjekova gamissati.",
      "english": "",
      "sinhala": ""
    },
    {
      "number": 1755,
      "pali": "‘‘Yassa pubbe anīkāni, kaṇikārāva pupphitā; Yāyantamanuyāyanti, svajjekova gamissati.",
      "english": "",
      "sinhala": ""
    },
    {
      "number": 1756,
      "pali": "‘‘Yassa pubbe anīkāni, kaṇikāravanāniva; Yāyantamanuyāyanti, svajjekova gamissati.",
      "english": "",
      "sinhala": ""
    },
    {
      "number": 1757,
      "pali": "‘‘Indagopakavaṇṇābhā, gandhārā paṇḍukambalā; Yāyantamanuyāyanti, svajjekova gamissati.",
      "english": "",
      "sinhala": ""
    },
    {
      "number": 1758,
      "pali": "‘‘Yo pubbe hatthinā yāti, sivikāya rathena ca; Svajja vessantaro rājā, kathaṃ gacchati pattiko.",
      "english": "",
      "sinhala": ""
    },
    {
      "number": 1759,
      "pali": "‘‘Kathaṃ candanalittaṅgo, naccagītappabodhano; Khurājinaṃ pharasuñca, khārikājañca hāhiti [hāriti (syā. ka.)].",
      "english": "",
      "sinhala": ""
    },
    {
      "number": 1760,
      "pali": "‘‘Kasmā nābhiharissanti, kāsāva ajināni ca; Pavisantaṃ brahāraññaṃ, kasmā cīraṃ na bajjhare.",
      "english": "",
      "sinhala": ""
    },
    {
      "number": 1761,
      "pali": "‘‘Kathaṃ nu cīraṃ dhārenti, rājapabbājitā janā; Kathaṃ kusamayaṃ cīraṃ, maddī paridahissati.",
      "english": "",
      "sinhala": ""
    },
    {
      "number": 1762,
      "pali": "‘‘Kāsiyāni ca dhāretvā, khomakoṭumbarāni ca; Kusacīrāni dhārentī, kathaṃ maddī karissati.",
      "english": "",
      "sinhala": ""
    },
    {
      "number": 1763,
      "pali": "‘‘Vayhāhi pariyāyitvā, sivikāya rathena ca; Sā kathajja anujjhaṅgī, pathaṃ gacchati pattikā.",
      "english": "",
      "sinhala": ""
    },
    {
      "number": 1764,
      "pali": "‘‘Yassā mudutalā hatthā, caraṇā ca sukhedhitā; Sā kathajja anujjhaṅgī, pathaṃ gacchati pattikā.",
      "english": "",
      "sinhala": ""
    },
    {
      "number": 1765,
      "pali": "‘‘Yassā mudutalā pādā, caraṇā ca sukhedhitā; Pādukāhi suvaṇṇāhi, pīḷamānāva gacchati; Sā kathajja anujjhaṅgī, pathaṃ gacchati pattikā.",
      "english": "",
      "sinhala": ""
    },
    {
      "number": 1766,
      "pali": "‘‘Yāssu itthisahassānaṃ, purato gacchati mālinī; Sā kathajja anujjhaṅgī, vanaṃ gacchati ekikā.",
      "english": "",
      "sinhala": ""
    },
    {
      "number": 1767,
      "pali": "‘‘Yāssu sivāya sutvāna, muhuṃ uttasate pure; Sā kathajja anujjhaṅgī, vanaṃ gacchati bhīrukā.",
      "english": "",
      "sinhala": ""
    },
    {
      "number": 1768,
      "pali": "‘‘Yāssu indasagottassa, ulūkassa pavassato; Sutvāna nadato bhītā, vāruṇīva pavedhati; Sā kathajja anujjhaṅgī, vanaṃ gacchati bhīrukā.",
      "english": "",
      "sinhala": ""
    },
    {
      "number": 1769,
      "pali": "‘‘Sakuṇī hataputtāva, suññaṃ disvā kulāvakaṃ; Ciraṃ dukkhena jhāyissaṃ, suññaṃ āgammimaṃ puraṃ.",
      "english": "",
      "sinhala": ""
    },
    {
      "number": 1770,
      "pali": "‘‘Sakuṇī hataputtāva, suññaṃ disvā kulāvakaṃ; Kisā paṇḍu bhavissāmi, piye putte apassatī.",
      "english": "",
      "sinhala": ""
    },
    {
      "number": 1771,
      "pali": "‘‘Sakuṇī hataputtāva, suññaṃ disvā kulāvakaṃ; Tena tena padhāvissaṃ, piye putte apassatī.",
      "english": "",
      "sinhala": ""
    },
    {
      "number": 1772,
      "pali": "‘‘Kurarī [kururī (syā. ka.)] hatachāpāva, suññaṃ disvā kulāvakaṃ; Ciraṃ dukkhena jhāyissaṃ, suññaṃ āgammimaṃ puraṃ.",
      "english": "",
      "sinhala": ""
    },
    {
      "number": 1773,
      "pali": "‘‘Kurarī hatachāpāva, suññaṃ disvā kulāvakaṃ; Kisā paṇḍu bhavissāmi, piye putte apassatī.",
      "english": "",
      "sinhala": ""
    },
    {
      "number": 1774,
      "pali": "‘‘Kurarī hatachāpāva, suññaṃ disvā kulāvakaṃ; Tena tena padhāvissaṃ, piye putte apassatī.",
      "english": "",
      "sinhala": ""
    },
    {
      "number": 1775,
      "pali": "‘‘Sā nūna cakkavākīva, pallalasmiṃ anūdake; Ciraṃ dukkhena jhāyissaṃ, suññaṃ āgammimaṃ puraṃ.",
      "english": "",
      "sinhala": ""
    },
    {
      "number": 1776,
      "pali": "‘‘Sā nūna cakkavākīva, pallalasmiṃ anūdake; Kisā paṇḍu bhavissāmi, piye putte apassatī.",
      "english": "",
      "sinhala": ""
    },
    {
      "number": 1777,
      "pali": "‘‘Sā nūna cakkavākīva, pallalasmiṃ anūdake; Tena tena padhāvissaṃ, piye putte apassatī.",
      "english": "",
      "sinhala": ""
    },
    {
      "number": 1778,
      "pali": "‘‘Evaṃ me vilapantiyā, rājā puttaṃ adūsakaṃ; Pabbājesi vanaṃ raṭṭhā, maññe hissāmi jīvitaṃ’’.",
      "english": "",
      "sinhala": ""
    },
    {
      "number": 1779,
      "pali": "‘‘Tassā lālappitaṃ sutvā, sabbā antepure bahū [ahu (syā. ka.)]; Bāhā paggayha pakkanduṃ, sivikaññā samāgatā.",
      "english": "",
      "sinhala": ""
    },
    {
      "number": 1780,
      "pali": "‘‘Sālāva sampamathitā, mālutena pamadditā; Senti puttā ca dārā ca, vessantaranivesane.",
      "english": "",
      "sinhala": ""
    },
    {
      "number": 1781,
      "pali": "‘‘Orodhā ca kumārā ca, vesiyānā ca brāhmaṇā; Bāhā paggayha pakkanduṃ, vessantaranivesane.",
      "english": "",
      "sinhala": ""
    },
    {
      "number": 1782,
      "pali": "‘‘Hatthārohā anīkaṭṭhā, rathikā pattikārakā; Bāhā paggayha pakkanduṃ, vessantaranivesane.",
      "english": "",
      "sinhala": ""
    },
    {
      "number": 1783,
      "pali": "‘‘Tato ratyā vivasāne, sūriyassuggamanaṃ pati; Atha vessantaro rājā, dānaṃ dātuṃ upāgami.",
      "english": "",
      "sinhala": ""
    },
    {
      "number": 1784,
      "pali": "‘‘Vatthāni vatthakāmānaṃ, soṇḍānaṃ detha vāruṇiṃ; Bhojanaṃ bhojanatthīnaṃ, sammadeva pavecchatha.",
      "english": "",
      "sinhala": ""
    },
    {
      "number": 1785,
      "pali": "‘‘Mā ca kiñci vanibbake, heṭṭhayittha idhāgate; Tappetha annapānena, gacchantu paṭipūjitā.",
      "english": "",
      "sinhala": ""
    },
    {
      "number": 1786,
      "pali": "‘‘Athettha vattatī saddo, tumulo bheravo mahā; Dānena taṃ nīharanti, puna dānaṃ adā tuvaṃ [ayaṃ gāthā sī. syā. pī. potthakesu na dissati].",
      "english": "",
      "sinhala": ""
    },
    {
      "number": 1787,
      "pali": "‘‘Tesu mattā kilantāva, sampatanti vanibbakā; Nikkhamante mahārāje, sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 1788,
      "pali": "‘‘Acchecchuṃ vata bho rukkhaṃ, nānāphaladharaṃ dumaṃ; Yathā vessantaraṃ raṭṭhā, pabbājenti adūsakaṃ.",
      "english": "",
      "sinhala": ""
    },
    {
      "number": 1789,
      "pali": "‘‘Acchecchuṃ vata bho rukkhaṃ, sabbakāmadadaṃ dumaṃ; Yathā vessantaraṃ raṭṭhā, pabbājenti adūsakaṃ.",
      "english": "",
      "sinhala": ""
    },
    {
      "number": 1790,
      "pali": "‘‘Acchecchuṃ vata bho rukkhaṃ, sabbakāmarasāharaṃ; Yathā vessantaraṃ raṭṭhā, pabbājenti adūsakaṃ.",
      "english": "",
      "sinhala": ""
    },
    {
      "number": 1791,
      "pali": "‘‘Ye vuḍḍhā ye ca daharā, ye ca majjhimaporisā; Bāhā paggayha pakkanduṃ, nikkhamante mahārāje; Sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 1792,
      "pali": "‘‘Atiyakkhā vassavarā, itthāgārā ca rājino; Bāhā paggayha pakkanduṃ, nikkhamante mahārāje; Sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 1793,
      "pali": "‘‘Thiyopi tattha pakkanduṃ, yā tamhi nagare ahu; Nikkhamante mahārāje, sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 1794,
      "pali": "‘‘Ye brāhmaṇā ye ca samaṇā, aññe vāpi vanibbakā; Bāhā paggayha pakkanduṃ, adhammo kira bho iti.",
      "english": "",
      "sinhala": ""
    },
    {
      "number": 1795,
      "pali": "‘‘Yathā vessantaro rājā, yajamāno sake pure; Sivīnaṃ vacanatthena, samhā raṭṭhā nirajjati.",
      "english": "",
      "sinhala": ""
    },
    {
      "number": 1796,
      "pali": "‘‘Satta hatthisate datvā, sabbālaṅkārabhūsite; Suvaṇṇakacche mātaṅge, hemakappanavāsase.",
      "english": "",
      "sinhala": ""
    },
    {
      "number": 1797,
      "pali": "‘‘Ārūḷhe gāmaṇīyehi, tomaraṅkusapāṇibhi; Esa vessantaro rājā, samhā raṭṭhā nirajjati.",
      "english": "",
      "sinhala": ""
    },
    {
      "number": 1798,
      "pali": "‘‘Satta assasate datvā, sabbālaṅkārabhūsite; Ājānīyeva jātiyā, sindhave sīghavāhane.",
      "english": "",
      "sinhala": ""
    },
    {
      "number": 1799,
      "pali": "‘‘Ārūḷhe gāmaṇīyehi, illiyācāpadhāribhi; Esa vessantaro rājā, samhā raṭṭhā nirajjati.",
      "english": "",
      "sinhala": ""
    },
    {
      "number": 1800,
      "pali": "‘‘Satta rathasate datvā, sannaddhe ussitaddhaje; Dīpe athopi veyagghe, sabbālaṅkārabhūsite.",
      "english": "",
      "sinhala": ""
    },
    {
      "number": 1801,
      "pali": "‘‘Ārūḷhe gāmaṇīyehi, cāpahatthehi vammibhi; Esa vessantaro rājā, samhā raṭṭhā nirajjati.",
      "english": "",
      "sinhala": ""
    },
    {
      "number": 1802,
      "pali": "‘‘Satta itthisate datvā, ekamekā rathe ṭhitā; Sannaddhā nikkharajjūhi, suvaṇṇehi alaṅkatā.",
      "english": "",
      "sinhala": ""
    },
    {
      "number": 1803,
      "pali": "‘‘Pītālaṅkārā pītavasanā, pītābharaṇavibhūsitā; Aḷārapamhā hasulā, susaññā tanumajjhimā; Esa vessantaro rājā, samhā raṭṭhā nirajjati.",
      "english": "",
      "sinhala": ""
    },
    {
      "number": 1804,
      "pali": "‘‘Satta dhenusate datvā, sabbā kaṃsupadhāraṇā [kusumadhārine (ka.)]; Esa vessantaro rājā, samhā raṭṭhā nirajjati.",
      "english": "",
      "sinhala": ""
    },
    {
      "number": 1805,
      "pali": "‘‘Satta dāsisate datvā, satta dāsasatāni ca; Esa vessantaro rājā, samhā raṭṭhā nirajjati.",
      "english": "",
      "sinhala": ""
    },
    {
      "number": 1806,
      "pali": "‘‘Hatthī assarathe [asse rathe (syā.)] datvā, nāriyo ca alaṅkatā; Esa vessantaro rājā, samhā raṭṭhā nirajjati.",
      "english": "",
      "sinhala": ""
    },
    {
      "number": 1807,
      "pali": "‘‘Tadāsi yaṃ bhiṃsanakaṃ, tadāsi lomahaṃsanaṃ; Mahādāne padinnamhi, medanī sampakampatha.",
      "english": "",
      "sinhala": ""
    },
    {
      "number": 1808,
      "pali": "‘‘Tadāsi yaṃ bhiṃsanakaṃ, tadāsi lomahaṃsanaṃ; Yaṃ pañjalikato rājā, samhā raṭṭhā nirajjati.",
      "english": "",
      "sinhala": ""
    },
    {
      "number": 1809,
      "pali": "‘‘Athettha vattatī saddo, tumulo bheravo mahā; Dānena taṃ nīharanti, puna dānaṃ adā tuvaṃ.",
      "english": "",
      "sinhala": ""
    },
    {
      "number": 1810,
      "pali": "‘‘Tesu mattā kilantāva, sampatanti vanibbakā; Nikkhamante mahārāje, sivīnaṃ raṭṭhavaḍḍhane’’.",
      "english": "",
      "sinhala": ""
    },
    {
      "number": 1811,
      "pali": "‘‘Āmantayittha rājānaṃ, sañjayaṃ dhamminaṃ varaṃ [dhammikaṃvaraṃ (syā. ka.)]; Avaruddhasi maṃ deva, vaṅkaṃ gacchāmi pabbataṃ.",
      "english": "",
      "sinhala": ""
    },
    {
      "number": 1812,
      "pali": "‘‘Ye hi keci mahārāja, bhūtā ye ca bhavissare; Atittāyeva kāmehi, gacchanti yamasādhanaṃ.",
      "english": "",
      "sinhala": ""
    },
    {
      "number": 1813,
      "pali": "‘‘Svāhaṃ sake abhissasiṃ, yajamāno sake pure; Sivīnaṃ vacanatthena, samhā raṭṭhā nirajjati.",
      "english": "",
      "sinhala": ""
    },
    {
      "number": 1814,
      "pali": "‘‘Aghaṃ taṃ paṭisevissaṃ, vane vāḷamigākiṇṇe; Khaggadīpinisevite, ahaṃ puññāni karomi; Tumhe paṅkamhi sīdatha’’.",
      "english": "",
      "sinhala": ""
    },
    {
      "number": 1815,
      "pali": "‘‘Anujānāhi maṃ amma, pabbajjā mama ruccati; Svāhaṃ sake abhissasiṃ, yajamāno sake pure; Sivīnaṃ vacanatthena, samhā raṭṭhā nirajjati.",
      "english": "",
      "sinhala": ""
    },
    {
      "number": 1816,
      "pali": "‘‘Aghaṃ taṃ paṭisevissaṃ, vane vāḷamigākiṇṇe; Khaggadīpinisevite, ahaṃ puññāni karomi; Tumhe paṅkamhi sīdatha [vaṅkaṃ gacchāmi pabbataṃ (ka.)].",
      "english": "",
      "sinhala": ""
    },
    {
      "number": 1817,
      "pali": "‘‘Anujānāmi taṃ putta, pabbajjā te samijjhatu; Ayañca maddī kalyāṇī, susaññā tanumajjhimā; Acchataṃ saha puttehi, kiṃ araññe karissati’’.",
      "english": "",
      "sinhala": ""
    },
    {
      "number": 1818,
      "pali": "‘‘Nāhaṃ akāmā dāsimpi, araññaṃ netumussahe; Sace icchati anvetu, sace nicchati acchatu’’.",
      "english": "",
      "sinhala": ""
    },
    {
      "number": 1819,
      "pali": "‘‘Tato suṇhaṃ mahārājā, yācituṃ paṭipajjatha; Mā candanasamācāre, rajojallaṃ adhārayi.",
      "english": "",
      "sinhala": ""
    },
    {
      "number": 1820,
      "pali": "‘‘Mā kāsiyāni dhāretvā [kāsiyāni ca dhāretvā (ka.)], kusacīraṃ adhārayi; Dukkho vāso araññasmiṃ, mā hi tvaṃ lakkhaṇe gami.",
      "english": "",
      "sinhala": ""
    },
    {
      "number": 1821,
      "pali": "‘‘Tamabravi rājaputtī, maddī sabbaṅgasobhanā; Nāhaṃ taṃ sukhamiccheyyaṃ, yaṃ me vessantaraṃ vinā’’.",
      "english": "",
      "sinhala": ""
    },
    {
      "number": 1822,
      "pali": "‘‘Tamabravi mahārājā, sivīnaṃ raṭṭhavaḍḍhano; Iṅgha maddī nisāmeti, vane ye honti dussahā.",
      "english": "",
      "sinhala": ""
    },
    {
      "number": 1823,
      "pali": "‘‘Bahū kīṭā paṭaṅgā ca, makasā madhumakkhikā; Tepi taṃ tattha hiṃseyyuṃ, taṃ te dukkhataraṃ siyā.",
      "english": "",
      "sinhala": ""
    },
    {
      "number": 1824,
      "pali": "‘‘Apare passa santāpe, nadīnupanisevite; Sappā ajagarā nāma, avisā te mahabbalā.",
      "english": "",
      "sinhala": ""
    },
    {
      "number": 1825,
      "pali": "‘‘Te manussaṃ migaṃ vāpi, api māsannamāgataṃ; Parikkhipitvā bhogehi, vasamānenti attano.",
      "english": "",
      "sinhala": ""
    },
    {
      "number": 1826,
      "pali": "‘‘Aññepi kaṇhajaṭino [kaṇhajaṭilā (ka.)], acchā nāma aghammigā; Na tehi puriso diṭṭho, rukkhamāruyha muccati.",
      "english": "",
      "sinhala": ""
    },
    {
      "number": 1827,
      "pali": "‘‘Saṅghaṭṭayantā siṅgāni, tikkhaggātippahārino [tikkhaggāni pahārino (sī. syā.)]; Mahiṃsā vicarantettha, nadiṃ sotumbaraṃ pati.",
      "english": "",
      "sinhala": ""
    },
    {
      "number": 1828,
      "pali": "‘‘Disvā migānaṃ yūthānaṃ, gavaṃ sañcarataṃ vane; Dhenuva vacchagiddhāva, kathaṃ maddi karissasi.",
      "english": "",
      "sinhala": ""
    },
    {
      "number": 1829,
      "pali": "‘‘Disvā sampatite ghore, dumaggesu plavaṅgame; Akhettaññāya te maddi, bhavissate mahabbhayaṃ.",
      "english": "",
      "sinhala": ""
    },
    {
      "number": 1830,
      "pali": "‘‘Yā tvaṃ sivāya sutvāna, muhuṃ uttasayī [uttasase (sī. syā. ka.)] pure; Sā tvaṃ vaṅkamanuppattā, kathaṃ maddi karissasi.",
      "english": "",
      "sinhala": ""
    },
    {
      "number": 1831,
      "pali": "‘‘Ṭhite majjhanhike [majjhantike (sī. syā. pī.)] kāle, sannisinnesu pakkhisu; Saṇateva brahāraññaṃ, tattha kiṃ gantumicchasi’’.",
      "english": "",
      "sinhala": ""
    },
    {
      "number": 1832,
      "pali": "‘‘Tamabravi rājaputtī, maddī sabbaṅgasobhanā; Yāni etāni akkhāsi, vane paṭibhayāni me; Sabbāni abhisambhossaṃ, gacchaññeva rathesabha.",
      "english": "",
      "sinhala": ""
    },
    {
      "number": 1833,
      "pali": "‘‘Kāsaṃ kusaṃ poṭakilaṃ, usiraṃ muñjapabbajaṃ [muñjababbajaṃ (sī.)]; Urasā panudahissāmi, nassa hessāmi dunnayā.",
      "english": "",
      "sinhala": ""
    },
    {
      "number": 1834,
      "pali": "‘‘Bahūhi vata cariyāhi, kumārī vindate patiṃ; Udarassuparodhena, gohanuveṭhanena ca.",
      "english": "",
      "sinhala": ""
    },
    {
      "number": 1835,
      "pali": "‘‘Aggissa pāricariyāya, udakummujjanena ca; Vedhabyaṃ [vedhabbaṃ (sī. pī.)] kaṭukaṃ loke, gacchaññeva rathesabha.",
      "english": "",
      "sinhala": ""
    },
    {
      "number": 1836,
      "pali": "‘‘Apissā hoti appatto, ucchiṭṭhamapi bhuñjituṃ; Yo naṃ hatthe gahetvāna, akāmaṃ parikaḍḍhati; Vedhabyaṃ kaṭukaṃ loke, gacchaññeva rathesabha.",
      "english": "",
      "sinhala": ""
    },
    {
      "number": 1837,
      "pali": "‘‘Kesaggahaṇamukkhepā, bhūmyā ca parisumbhanā; Datvā ca nopakkamati, bahudukkhaṃ anappakaṃ; Vedhabyaṃ kaṭukaṃ loke, gacchaññeva rathesabha.",
      "english": "",
      "sinhala": ""
    },
    {
      "number": 1838,
      "pali": "‘‘Sukacchavī vedhaverā, datvā subhagamānino; Akāmaṃ parikaḍḍhanti, ulūkaññeva vāyasā; Vedhabyaṃ kaṭukaṃ loke, gacchaññeva rathesabha.",
      "english": "",
      "sinhala": ""
    },
    {
      "number": 1839,
      "pali": "‘‘Api ñātikule phīte, kaṃsapajjotane vasaṃ; Nevābhivākyaṃ na labhe, bhātūhi sakhinīhipi [sakhikāhi ca (sī. pī.)]; Vedhabyaṃ kaṭukaṃ loke, gacchaññeva rathesabha.",
      "english": "",
      "sinhala": ""
    },
    {
      "number": 1840,
      "pali": "‘‘Naggā nadī anūdakā, naggaṃ raṭṭhaṃ arājakaṃ; Itthīpi vidhavā naggā, yassāpi dasa bhātaro; Vedhabyaṃ kaṭukaṃ loke, gacchaññeva rathesabha.",
      "english": "",
      "sinhala": ""
    },
    {
      "number": 1841,
      "pali": "‘‘Dhajo rathassa paññāṇaṃ, dhūmo paññāṇamaggino; Rājā rathassa paññāṇaṃ, bhattā paññāṇamitthiyā; Vedhabyaṃ kaṭukaṃ loke, gacchaññeva rathesabha.",
      "english": "",
      "sinhala": ""
    },
    {
      "number": 1842,
      "pali": "‘‘Yā daliddī daliddassa, aḍḍhā aḍḍhassa kittimaṃ; Taṃ ve devā pasaṃsanti, dukkarañhi karoti sā.",
      "english": "",
      "sinhala": ""
    },
    {
      "number": 1843,
      "pali": "‘‘Sāmikaṃ anubandhissaṃ, sadā kāsāyavāsinī; Pathabyāpi abhijjantyā [abhejjantyā (sī. pī.)], vedhabyaṃ kaṭukitthiyā.",
      "english": "",
      "sinhala": ""
    },
    {
      "number": 1844,
      "pali": "‘‘Api sāgarapariyantaṃ, bahuvittadharaṃ mahiṃ; Nānāratanaparipūraṃ, nicche vessantaraṃ vinā.",
      "english": "",
      "sinhala": ""
    },
    {
      "number": 1845,
      "pali": "‘‘Kathaṃ nu tāsaṃ hadayaṃ, sukharā vata itthiyo; Yā sāmike dukkhitamhi, sukhamicchanti attano.",
      "english": "",
      "sinhala": ""
    },
    {
      "number": 1846,
      "pali": "‘‘Nikkhamante mahārāje, sivīnaṃ raṭṭhavaḍḍhane; Tamahaṃ anubandhissaṃ, sabbakāmadado hi me’’.",
      "english": "",
      "sinhala": ""
    },
    {
      "number": 1847,
      "pali": "‘‘Tamabravi mahārājā, maddiṃ sabbaṅgasobhanaṃ; Ime te daharā puttā, jālī kaṇhājinā cubho; Nikkhippa lakkhaṇe gaccha, mayaṃ te posayāmase’’ [posiyāmase (sī. pī. ka.)].",
      "english": "",
      "sinhala": ""
    },
    {
      "number": 1848,
      "pali": "‘‘Tamabravi rājaputtī, maddī sabbaṅgasobhanā; Piyā me puttakā deva, jālī kaṇhājinā cubho; Tyamhaṃ tattha ramessanti, araññe jīvasokinaṃ’’.",
      "english": "",
      "sinhala": ""
    },
    {
      "number": 1849,
      "pali": "‘‘Tamabravi mahārājā, sivīnaṃ raṭṭhavaḍḍhano; Sālīnaṃ odanaṃ bhutvā, suciṃ maṃsūpasecanaṃ; Rukkhaphalāni bhuñjantā, kathaṃ kāhanti dārakā.",
      "english": "",
      "sinhala": ""
    },
    {
      "number": 1850,
      "pali": "‘‘Bhutvā satapale kaṃse, sovaṇṇe satarājike; Rukkhapattesu bhuñjantā, kathaṃ kāhanti dārakā.",
      "english": "",
      "sinhala": ""
    },
    {
      "number": 1851,
      "pali": "‘‘Kāsiyāni ca dhāretvā, khomakoṭumbarāni ca; Kusacīrāni dhārentā, kathaṃ kāhanti dārakā.",
      "english": "",
      "sinhala": ""
    },
    {
      "number": 1852,
      "pali": "‘‘Vayhāhi pariyāyitvā, sivikāya rathena ca; Pattikā paridhāvantā, kathaṃ kāhanti dārakā.",
      "english": "",
      "sinhala": ""
    },
    {
      "number": 1853,
      "pali": "‘‘Kūṭāgāre sayitvāna, nivāte phusitaggaḷe; Sayantā rukkhamūlasmiṃ, kathaṃ kāhanti dārakā.",
      "english": "",
      "sinhala": ""
    },
    {
      "number": 1854,
      "pali": "‘‘Pallaṅkesu sayitvāna, gonake cittasanthate; Sayantā tiṇasanthāre, kathaṃ kāhanti dārakā.",
      "english": "",
      "sinhala": ""
    },
    {
      "number": 1855,
      "pali": "‘‘Gandhakena vilimpitvā, agarucandanena ca; Rajojallāni dhārentā, kathaṃ kāhanti dārakā.",
      "english": "",
      "sinhala": ""
    },
    {
      "number": 1856,
      "pali": "‘‘Cāmaramorahatthehi, bījitaṅgā sukhedhitā [sukhe ṭhitā (syā. pī.)]; Phuṭṭhā ḍaṃsehi makasehi, kathaṃ kāhanti dārakā’’.",
      "english": "",
      "sinhala": ""
    },
    {
      "number": 1857,
      "pali": "‘‘Tamabravi rājaputtī, maddī sabbaṅgasobhanā; Mā deva paridevesi, mā ca tvaṃ vimano ahu; Yathā mayaṃ bhavissāma, tathā hessanti dārakā.",
      "english": "",
      "sinhala": ""
    },
    {
      "number": 1858,
      "pali": "‘‘Idaṃ vatvāna pakkāmi, maddī sabbaṅgasobhanā; Sivimaggena anvesi, putte ādāya lakkhaṇā’’.",
      "english": "",
      "sinhala": ""
    },
    {
      "number": 1859,
      "pali": "Tato vessantaro rājā, dānaṃ datvāna khattiyo; Pitu mātu ca vanditvā, katvā ca naṃ padakkhiṇaṃ.",
      "english": "",
      "sinhala": ""
    },
    {
      "number": 1860,
      "pali": "Catuvāhiṃ rathaṃ yuttaṃ, sīghamāruyha sandanaṃ; Ādāya puttadārañca, vaṅkaṃ pāyāsi pabbataṃ.",
      "english": "",
      "sinhala": ""
    },
    {
      "number": 1861,
      "pali": "Tato vessantaro rājā, yenāsi bahuko jano; ‘‘Āmanta kho taṃ gacchāma, arogā hontu ñātayo’’.",
      "english": "",
      "sinhala": ""
    },
    {
      "number": 1862,
      "pali": "‘‘Iṅgha maddi nisāmehi, rammarūpaṃva dissati; Āvāsaṃ siviseṭṭhassa, pettikaṃ bhavanaṃ mama’’.",
      "english": "",
      "sinhala": ""
    },
    {
      "number": 1863,
      "pali": "‘‘Taṃ brāhmaṇā anvagamuṃ, te naṃ asse ayācisuṃ; Yācito paṭipādesi, catunnaṃ caturo haye’’’.",
      "english": "",
      "sinhala": ""
    },
    {
      "number": 1864,
      "pali": "‘‘Iṅgha maddi nisāmehi, cittarūpaṃva dissati; Migarohiccavaṇṇena, dakkhiṇassā vahanti maṃ’’.",
      "english": "",
      "sinhala": ""
    },
    {
      "number": 1865,
      "pali": "‘‘Athettha pañcamo āgā, so taṃ rathamayācatha; Tassa taṃ yācitodāsi, na cassupahato mano.",
      "english": "",
      "sinhala": ""
    },
    {
      "number": 1866,
      "pali": "‘‘Tato vessantaro rājā, oropetvā [otāretvā (ka.)] sakaṃ janaṃ; Assāsayi assarathaṃ, brāhmaṇassa dhanesino’’.",
      "english": "",
      "sinhala": ""
    },
    {
      "number": 1867,
      "pali": "‘‘Tvaṃ maddi kaṇhaṃ gaṇhāhi, lahu esā kaniṭṭhikā; Ahaṃ jāliṃ gahessāmi, garuko bhātiko hi so’’.",
      "english": "",
      "sinhala": ""
    },
    {
      "number": 1868,
      "pali": "‘‘Rājā kumāramādāya, rājaputtī ca dārikaṃ; Sammodamānā pakkāmuṃ, aññamaññaṃ piyaṃvadā’’. Dānakaṇḍaṃ nāma. ",
      "english": "",
      "sinhala": ""
    },
    {
      "number": 1869,
      "pali": "‘‘Yadi keci manujā enti, anumagge paṭipathe; Maggaṃ te paṭipucchāma, kuhiṃ vaṅkatapabbato.",
      "english": "",
      "sinhala": "",
      "paliTitle":"Vanapavesanaṃ"
    },
    {
      "number": 1870,
      "pali": "‘‘Te tattha amhe passitvā, kalunaṃ paridevayuṃ; Dukkhaṃ te paṭivedenti, dūre vaṅkatapabbato’’.",
      "english": "",
      "sinhala": ""
    },
    {
      "number": 1871,
      "pali": "‘‘Yadi passanti pavane, dārakā phaline [phalite (sī. syā. pī.)] dume; Tesaṃ phalānaṃ hetumhi, uparodanti dārakā.",
      "english": "",
      "sinhala": ""
    },
    {
      "number": 1872,
      "pali": "‘‘Rodante dārake disvā, ubbiddhā [ubbiggā (sī. syā. pī.)] vipulā dumā; Sayamevonamitvāna, upagacchanti dārake.",
      "english": "",
      "sinhala": ""
    },
    {
      "number": 1873,
      "pali": "‘‘Idaṃ accherakaṃ disvā, abbhutaṃ lomahaṃsanaṃ; Sādhukāraṃ pavattesi, maddī sabbaṅgasobhanā.",
      "english": "",
      "sinhala": ""
    },
    {
      "number": 1874,
      "pali": "‘‘Accheraṃ vata lokasmiṃ, abbhutaṃ lomahaṃsanaṃ; Vessantarassa tejena, sayamevonatā dumā’’.",
      "english": "",
      "sinhala": ""
    },
    {
      "number": 1875,
      "pali": "‘‘Saṅkhipiṃsu pathaṃ yakkhā, anukampāya dārake; Nikkhantadivaseneva, cetaraṭṭhaṃ upāgamuṃ’’.",
      "english": "",
      "sinhala": ""
    },
    {
      "number": 1876,
      "pali": "‘‘Te gantvā dīghamaddhānaṃ, cetaraṭṭhaṃ upāgamuṃ; Iddhaṃ phītaṃ janapadaṃ, bahumaṃsasurodanaṃ’’.",
      "english": "",
      "sinhala": ""
    },
    {
      "number": 1877,
      "pali": "‘‘Cetiyo parivāriṃsu, disvā lakkhaṇamāgataṃ; Sukhumālī vata ayyā, pattikā paridhāvati.",
      "english": "",
      "sinhala": ""
    },
    {
      "number": 1878,
      "pali": "‘‘Vayhāhi pariyāyitvā, sivikāya rathena ca; Sājja maddī araññasmiṃ, pattikā paridhāvati’’.",
      "english": "",
      "sinhala": ""
    },
    {
      "number": 1879,
      "pali": "‘‘Taṃ disvā cetapāmokkhā, rodamānā upāgamuṃ; Kacci nu deva kusalaṃ, kacci deva anāmayaṃ; Kacci pitā arogo te, sivīnañca anāmayaṃ.",
      "english": "",
      "sinhala": ""
    },
    {
      "number": 1880,
      "pali": "‘‘Ko te balaṃ mahārāja, ko nu te rathamaṇḍalaṃ; Anassako arathako, dīghamaddhānamāgato; Kaccāmittehi pakato, anuppattosimaṃ disaṃ’’.",
      "english": "",
      "sinhala": ""
    },
    {
      "number": 1881,
      "pali": "‘‘Kusalañceva me samma, atho samma anāmayaṃ; Atho pitā arogo me, sivīnañca anāmayaṃ.",
      "english": "",
      "sinhala": ""
    },
    {
      "number": 1882,
      "pali": "‘‘Ahañhi kuñjaraṃ dajjaṃ, īsādantaṃ urūḷhavaṃ; Khettaññuṃ sabbayuddhānaṃ, sabbasetaṃ gajuttamaṃ.",
      "english": "",
      "sinhala": ""
    },
    {
      "number": 1883,
      "pali": "‘‘Paṇḍukambalasañchannaṃ, pabhinnaṃ sattumaddanaṃ; Dantiṃ savāḷabījaniṃ, setaṃ kelāsasādisaṃ.",
      "english": "",
      "sinhala": ""
    },
    {
      "number": 1884,
      "pali": "‘‘Sasetacchattaṃ saupādheyyaṃ, sāthappanaṃ sahatthipaṃ; Aggayānaṃ rājavāhiṃ, brāhmaṇānaṃ adāsahaṃ.",
      "english": "",
      "sinhala": ""
    },
    {
      "number": 1885,
      "pali": "‘‘Tasmiṃ me sivayo kuddhā, pitā cupahatomano; Avaruddhasi maṃ rājā, vaṅkaṃ gacchāmi pabbataṃ; Okāsaṃ sammā jānātha, vane yattha vasāmase’’.",
      "english": "",
      "sinhala": ""
    },
    {
      "number": 1886,
      "pali": "‘‘Svāgataṃ te mahārāja, atho te adurāgataṃ; Issarosi anuppatto, yaṃ idhatthi pavedaya.",
      "english": "",
      "sinhala": ""
    },
    {
      "number": 1887,
      "pali": "‘‘Sākaṃ bhisaṃ madhuṃ maṃsaṃ, suddhaṃ sālinamodanaṃ; Paribhuñja mahārāja, pāhuno nosi āgato’’.",
      "english": "",
      "sinhala": ""
    },
    {
      "number": 1888,
      "pali": "‘‘Paṭiggahitaṃ yaṃ dinnaṃ, sabbassa agghiyaṃ kataṃ; Avaruddhasi maṃ rājā, vaṅkaṃ gacchāmi pabbataṃ; Okāsaṃ sammā jānātha, vane yattha vasāmase’’.",
      "english": "",
      "sinhala": ""
    },
    {
      "number": 1889,
      "pali": "‘‘Idheva tāva acchassu, cetaraṭṭhe rathesabha; Yāva cetā gamissanti, rañño santika yācituṃ.",
      "english": "",
      "sinhala": ""
    },
    {
      "number": 1890,
      "pali": "‘‘Nijjhāpetuṃ mahārājaṃ, sivīnaṃ raṭṭhavaḍḍhanaṃ; Taṃ taṃ cetā purakkhatvā, patītā laddhapaccayā; Parivāretvāna gacchanti, evaṃ jānāhi khattiya’’.",
      "english": "",
      "sinhala": ""
    },
    {
      "number": 1891,
      "pali": "‘‘Mā vo ruccittha gamanaṃ, rañño santika yācituṃ; Nijjhāpetuṃ mahārājaṃ, rājāpi tattha nissaro.",
      "english": "",
      "sinhala": ""
    },
    {
      "number": 1892,
      "pali": "‘‘Accuggatā hi sivayo, balaggā negamā ca ye; Te vidhaṃsetumicchanti, rājānaṃ mama kāraṇā’’.",
      "english": "",
      "sinhala": ""
    },
    {
      "number": 1893,
      "pali": "‘‘Sace esā pavattettha, raṭṭhasmiṃ raṭṭhavaḍḍhana; Idheva rajjaṃ kārehi, cetehi parivārito.",
      "english": "",
      "sinhala": ""
    },
    {
      "number": 1894,
      "pali": "‘‘Iddhaṃ phītañcidaṃ raṭṭhaṃ, iddho janapado mahā; Matiṃ karohi tvaṃ deva, rajjassa manusāsituṃ’’.",
      "english": "",
      "sinhala": ""
    },
    {
      "number": 1895,
      "pali": "‘‘Na me chando mati atthi, rajjassa anusāsituṃ; Pabbājitassa raṭṭhasmā, cetaputtā suṇātha me.",
      "english": "",
      "sinhala": ""
    },
    {
      "number": 1896,
      "pali": "‘‘Atuṭṭhā sivayo āsuṃ, balaggā negamā ca ye; Pabbājitassa raṭṭhasmā, cetā rajjebhisecayuṃ.",
      "english": "",
      "sinhala": ""
    },
    {
      "number": 1897,
      "pali": "‘‘Asammodiyampi vo assa, accantaṃ mama kāraṇā; Sivīhi bhaṇḍanañcāpi, viggaho me na ruccati.",
      "english": "",
      "sinhala": ""
    },
    {
      "number": 1898,
      "pali": "‘‘Athassa bhaṇḍanaṃ ghoraṃ, sampahāro anappako; Ekassa kāraṇā mayhaṃ, hiṃseyya bahuko jano.",
      "english": "",
      "sinhala": ""
    },
    {
      "number": 1899,
      "pali": "‘‘Paṭiggahitaṃ yaṃ dinnaṃ, sabbassa agghiyaṃ kataṃ; Avaruddhasi maṃ rājā, vaṅkaṃ gacchāmi pabbataṃ; Okāsaṃ sammā jānātha, vane yattha vasāmase’’.",
      "english": "",
      "sinhala": ""
    },
    {
      "number": 1900,
      "pali": "‘‘Taggha te mayamakkhāma, yathāpi kusalā tathā; Rājisī yattha sammanti, āhutaggī samāhitā.",
      "english": "",
      "sinhala": ""
    },
    {
      "number": 1901,
      "pali": "‘‘Esa selo mahārāja, pabbato gandhamādano; Yattha tvaṃ saha puttehi, saha bhariyāya cacchasi.",
      "english": "",
      "sinhala": ""
    },
    {
      "number": 1902,
      "pali": "‘‘Taṃ cetā anusāsiṃsu, assunettā rudaṃmukhā; Ito gaccha mahārāja, ujuṃ yenuttarā mukho.",
      "english": "",
      "sinhala": ""
    },
    {
      "number": 1903,
      "pali": "‘‘Atha dakkhisi bhaddante, vepullaṃ nāma pabbataṃ; Nānādumagaṇākiṇṇaṃ, sītacchāyaṃ manoramaṃ.",
      "english": "",
      "sinhala": ""
    },
    {
      "number": 1904,
      "pali": "‘‘Tamatikkamma bhaddante, atha dakkhisi āpagaṃ; Nadiṃ ketumatiṃ nāma, gambhīraṃ girigabbharaṃ.",
      "english": "",
      "sinhala": ""
    },
    {
      "number": 1905,
      "pali": "‘‘Puthulomamacchākiṇṇaṃ, supatitthaṃ mahodakaṃ; Tattha nhatvā pivitvā ca, assāsetvā saputtake.",
      "english": "",
      "sinhala": ""
    },
    {
      "number": 1906,
      "pali": "‘‘Atha dakkhisi bhaddante, nigrodhaṃ madhupipphalaṃ; Rammake sikhare jātaṃ, sītacchāyaṃ manoramaṃ.",
      "english": "",
      "sinhala": ""
    },
    {
      "number": 1907,
      "pali": "‘‘Atha dakkhisi bhaddante, nāḷikaṃ nāma pabbataṃ; Nānādijagaṇākiṇṇaṃ, selaṃ kimpurisāyutaṃ.",
      "english": "",
      "sinhala": ""
    },
    {
      "number": 1908,
      "pali": "‘‘Tassa uttarapubbena, mucalindo nāma so saro; Puṇḍarīkehi sañchanno, setasogandhikehi ca.",
      "english": "",
      "sinhala": ""
    },
    {
      "number": 1909,
      "pali": "‘‘So vanaṃ meghasaṅkāsaṃ, dhuvaṃ haritasaddalaṃ; Sīhovāmisapekkhīva vanasaṇḍaṃ vigāhaya; Puppharukkhehi sañchannaṃ, phalarukkhehi cūbhayaṃ.",
      "english": "",
      "sinhala": ""
    },
    {
      "number": 1910,
      "pali": "‘‘Tattha bindussarā vaggū, nānāvaṇṇā bahū dijā; Kūjantamupakūjanti, utusaṃpupphite dume.",
      "english": "",
      "sinhala": ""
    },
    {
      "number": 1911,
      "pali": "‘‘Gantvā girividuggānaṃ, nadīnaṃ pabhavāni ca; So addasa [dakkhasi (sī. pī.)] pokkharaṇiṃ, karañjakakudhāyutaṃ.",
      "english": "",
      "sinhala": ""
    },
    {
      "number": 1912,
      "pali": "‘‘Puthulomamacchākiṇṇaṃ, supatitthaṃ mahodakaṃ; Samañca caturaṃsañca, sāduṃ appaṭigandhiyaṃ.",
      "english": "",
      "sinhala": ""
    },
    {
      "number": 1913,
      "pali": "‘‘Tassā uttarapubbena, paṇṇasālaṃ amāpaya; Paṇṇasālaṃ amāpetvā, uñchācariyāya īhatha’’. Vanapavesanaṃ nāma. ",
      "english": "",
      "sinhala": ""
    },
    {
      "number": 1914,
      "pali": "‘‘Ahu vāsī kaliṅgesu, jūjako nāma brāhmaṇo; Tassāsi daharā bhariyā, nāmenāmittatāpanā.",
      "english": "",
      "sinhala": "",
      "paliTitle":"Jūjakapabbaṃ"
    },
    {
      "number": 1915,
      "pali": "‘‘Tā naṃ tattha gatāvocuṃ, nadiṃ udakahāriyā; Thiyo naṃ paribhāsiṃsu, samāgantvā kutūhalā.",
      "english": "",
      "sinhala": ""
    },
    {
      "number": 1916,
      "pali": "‘‘Amittā nūna te mātā, amitto nūna te pitā; Ye taṃ jiṇṇassa pādaṃsu, evaṃ dahariyaṃ satiṃ.",
      "english": "",
      "sinhala": ""
    },
    {
      "number": 1917,
      "pali": "‘‘Ahitaṃ vata te ñātī, mantayiṃsu rahogatā; Ye taṃ jiṇṇassa pādaṃsu, evaṃ dahariyaṃ satiṃ.",
      "english": "",
      "sinhala": ""
    },
    {
      "number": 1918,
      "pali": "‘‘Amittā vata te ñātī, mantayiṃsu rahogatā; Ye taṃ jiṇṇassa pādaṃsu, evaṃ dahariyaṃ satiṃ.",
      "english": "",
      "sinhala": ""
    },
    {
      "number": 1919,
      "pali": "‘‘Dukkaṭaṃ vata te ñātī, mantayiṃsu rahogatā; Ye taṃ jiṇṇassa pādaṃsu, evaṃ dahariyaṃ satiṃ.",
      "english": "",
      "sinhala": ""
    },
    {
      "number": 1920,
      "pali": "‘‘Pāpakaṃ vata te ñātī, mantayiṃsu rahogatā; Ye taṃ jiṇṇassa pādaṃsu, evaṃ dahariyaṃ satiṃ.",
      "english": "",
      "sinhala": ""
    },
    {
      "number": 1921,
      "pali": "‘‘Amanāpaṃ vata te ñātī, mantayiṃsu rahogatā; Ye taṃ jiṇṇassa pādaṃsu, evaṃ dahariyaṃ satiṃ.",
      "english": "",
      "sinhala": ""
    },
    {
      "number": 1922,
      "pali": "‘‘Amanāpavāsaṃ vasi, jiṇṇena patinā saha [evaṃ dahariyā satī (sī. pī.)]; Yā tvaṃ vasasi jiṇṇassa, mataṃ te jīvitā varaṃ.",
      "english": "",
      "sinhala": ""
    },
    {
      "number": 1923,
      "pali": "‘‘Na hi nūna tuyhaṃ kalyāṇi, pitā mātā ca sobhane; Aññaṃ bhattāraṃ vindiṃsu, ye taṃ jiṇṇassa pādaṃsu; Evaṃ dahariyaṃ satiṃ.",
      "english": "",
      "sinhala": ""
    },
    {
      "number": 1924,
      "pali": "‘‘Duyiṭṭhaṃ te navamiyaṃ, akataṃ aggihuttakaṃ; Ye taṃ jiṇṇassa pādaṃsu, evaṃ dahariyaṃ satiṃ.",
      "english": "",
      "sinhala": ""
    },
    {
      "number": 1925,
      "pali": "‘‘Samaṇe brāhmaṇe nūna, brāhmaṇacariyaparāyaṇe; Sā tvaṃ loke abhisapi, sīlavante bahussute; Yā tvaṃ vasasi jiṇṇassa, evaṃ dahariyā satī.",
      "english": "",
      "sinhala": ""
    },
    {
      "number": 1926,
      "pali": "‘‘Na dukkhaṃ ahinā daṭṭhaṃ, na dukkhaṃ sattiyā hataṃ; Tañca dukkhañca tibbañca, yaṃ passe jiṇṇakaṃ patiṃ.",
      "english": "",
      "sinhala": ""
    },
    {
      "number": 1927,
      "pali": "‘‘Natthi khiḍḍā natthi rati, jiṇṇena patinā saha; Natthi allāpasallāpo, jagghitumpi [jagghitampi (sī. pī.)] na sobhati.",
      "english": "",
      "sinhala": ""
    },
    {
      "number": 1928,
      "pali": "‘‘Yadā ca daharo daharā, mantayanti [mantayiṃsu (syā. ka.)] rahogatā; Sabbesaṃ sokā nassanti, ye keci hadayassitā.",
      "english": "",
      "sinhala": ""
    },
    {
      "number": 1929,
      "pali": "‘‘Daharā tvaṃ rūpavatī, purisānaṃbhipatthitā; Gaccha ñātikule accha, kiṃ jiṇṇo ramayissati’’.",
      "english": "",
      "sinhala": ""
    },
    {
      "number": 1930,
      "pali": "‘‘Na te brāhmaṇa gacchāmi, nadiṃ udakahāriyā; Thiyo maṃ paribhāsanti, tayā jiṇṇena brāhmaṇa’’.",
      "english": "",
      "sinhala": ""
    },
    {
      "number": 1931,
      "pali": "‘‘Mā me tvaṃ akarā kammaṃ, mā me udakamāhari; Ahaṃ udakamāhissaṃ, mā bhoti kupitā ahu’’.",
      "english": "",
      "sinhala": ""
    },
    {
      "number": 1932,
      "pali": "‘‘Nāhaṃ tamhi kule jātā, yaṃ tvaṃ udakamāhare; Evaṃ brāhmaṇa jānāhi, na te vacchāmahaṃ ghare.",
      "english": "",
      "sinhala": ""
    },
    {
      "number": 1933,
      "pali": "‘‘Sace me dāsaṃ dāsiṃ vā, nānayissasi brāhmaṇa; Evaṃ brāhmaṇa jānāhi, na te vacchāmi santike’’.",
      "english": "",
      "sinhala": ""
    },
    {
      "number": 1934,
      "pali": "‘‘Natthi me sippaṭhānaṃ vā, dhanaṃ dhaññañca brāhmaṇi; Kutohaṃ dāsaṃ dāsiṃ vā, ānayissāmi bhotiyā; Ahaṃ bhotiṃ upaṭṭhissaṃ, mā bhoti kupitā ahu’’.",
      "english": "",
      "sinhala": ""
    },
    {
      "number": 1935,
      "pali": "‘‘Ehi te ahamakkhissaṃ, yathā me vacanaṃ sutaṃ; Esa vessantaro rājā, vaṅke vasati pabbate.",
      "english": "",
      "sinhala": ""
    },
    {
      "number": 1936,
      "pali": "‘‘Taṃ tvaṃ gantvāna yācassu, dāsaṃ dāsiñca brāhmaṇa; So te dassati yācito, dāsaṃ dāsiñca khattiyo’’.",
      "english": "",
      "sinhala": ""
    },
    {
      "number": 1937,
      "pali": "‘‘Jiṇṇohamasmi dubbalo [abalo (sī. pī. ka.)], dīgho caddhā suduggamo; Mā bhoti paṭidevesi, mā ca tvaṃ [mā bhoti (syā. ka.)] vimanā ahu; Ahaṃ bhotiṃ upaṭṭhissaṃ, mā bhoti kupitā ahu’’.",
      "english": "",
      "sinhala": ""
    },
    {
      "number": 1938,
      "pali": "‘‘Yathā agantvā saṅgāmaṃ, ayuddhova parājito; Evameva tuvaṃ brahme, agantvāva parājito.",
      "english": "",
      "sinhala": ""
    },
    {
      "number": 1939,
      "pali": "‘‘Sace me dāsaṃ dāsiṃ vā, nānayissasi brāhmaṇa; Evaṃ brāhmaṇa jānāhi, na te vacchāmahaṃ ghare; Amanāpaṃ te karissāmi, taṃ te dukkhaṃ bhavissati.",
      "english": "",
      "sinhala": ""
    },
    {
      "number": 1940,
      "pali": "‘‘Nakkhatte utupubbesu, yadā maṃ dakkhisilaṅkataṃ; Aññehi saddhiṃ ramamānaṃ, taṃ te dukkhaṃ bhavissati.",
      "english": "",
      "sinhala": ""
    },
    {
      "number": 1941,
      "pali": "‘‘Adassanena mayhaṃ te, jiṇṇassa paridevato; Bhiyyo vaṅkā ca palitā, bahū hessanti brāhmaṇa’’.",
      "english": "",
      "sinhala": ""
    },
    {
      "number": 1942,
      "pali": "‘‘Tato so brāhmaṇo bhīto, brāhmaṇiyā vasānugo; Aṭṭito kāmarāgena, brāhmaṇiṃ etadabravi’’.",
      "english": "",
      "sinhala": ""
    },
    {
      "number": 1943,
      "pali": "‘‘Pātheyyaṃ me karohi tvaṃ, saṃkulyā saguḷāni ca [saṅkulā saṅguḷāni ca (syā.), aṅguḷā sakalāni ca (ka.)]; Madhupiṇḍikā ca sukatāyo, sattubhattañca brāhmaṇi.",
      "english": "",
      "sinhala": ""
    },
    {
      "number": 1944,
      "pali": "‘‘Ānayissaṃ methunake, ubho dāsakumārake; Te taṃ paricarissanti, rattindivamatanditā’’.",
      "english": "",
      "sinhala": ""
    },
    {
      "number": 1945,
      "pali": "‘‘Idaṃ vatvā brahmabandhu, paṭimuñci upāhanā; Tato so mantayitvāna, bhariyaṃ katvā padakkhiṇaṃ.",
      "english": "",
      "sinhala": ""
    },
    {
      "number": 1946,
      "pali": "‘‘Pakkāmi so ruṇṇamukho, brāhmaṇo sahitabbato; Sivīnaṃ nagaraṃ phītaṃ, dāsapariyesanaṃ caraṃ’’.",
      "english": "",
      "sinhala": ""
    },
    {
      "number": 1947,
      "pali": "‘‘So tattha gantvā avaca [avacāsi (syā. ka.)], ye tatthāsuṃ samāgatā; Kuhiṃ vessantaro rājā, kattha passemu khattiyaṃ’’.",
      "english": "",
      "sinhala": ""
    },
    {
      "number": 1948,
      "pali": "‘‘Te janā taṃ avaciṃsu, ye tatthāsuṃ samāgatā; Tumhehi brahme pakato, atidānena khattiyo; Pabbājito sakā raṭṭhā, vaṅke vasati pabbate.",
      "english": "",
      "sinhala": ""
    },
    {
      "number": 1949,
      "pali": "‘‘Tumhehi brahme pakato, atidānena khattiyo; Ādāya puttadārañca, vaṅke vasati pabbate’’.",
      "english": "",
      "sinhala": ""
    },
    {
      "number": 1950,
      "pali": "‘‘So codito brāhmaṇiyā, brāhmaṇo kāmagiddhimā; Aghaṃ taṃ paṭisevittha, vane vāḷamigākiṇṇe; Khaggadīpinisevite.",
      "english": "",
      "sinhala": ""
    },
    {
      "number": 1951,
      "pali": "‘‘Ādāya beḷuvaṃ daṇḍaṃ, aggihuttaṃ kamaṇḍaluṃ; So pāvisi brahāraññaṃ, yattha assosi kāmadaṃ.",
      "english": "",
      "sinhala": ""
    },
    {
      "number": 1952,
      "pali": "‘‘Taṃ paviṭṭhaṃ brahāraññaṃ, kokā naṃ parivārayuṃ; Vikkandi so vippanaṭṭho, dūre panthā apakkami.",
      "english": "",
      "sinhala": ""
    },
    {
      "number": 1953,
      "pali": "‘‘Tato so brāhmaṇo gantvā, bhogaluddho asaññato; Vaṅkassorohaṇe naṭṭhe, imā gāthā abhāsatha’’.",
      "english": "",
      "sinhala": ""
    },
    {
      "number": 1954,
      "pali": "‘‘Ko rājaputtaṃ nisabhaṃ, jayantamaparājitaṃ; Bhaye khemassa dātāraṃ, ko me vessantaraṃ vidū.",
      "english": "",
      "sinhala": ""
    },
    {
      "number": 1955,
      "pali": "‘‘Yo yācataṃ patiṭṭhāsi, bhūtānaṃ dharaṇīriva; Dharaṇūpamaṃ mahārājaṃ, ko me vessantaraṃ vidū.",
      "english": "",
      "sinhala": ""
    },
    {
      "number": 1956,
      "pali": "‘‘Yo yācataṃ gatī āsi, savantīnaṃva sāgaro; Sāgarūpamaṃ [udadhūpamaṃ (sī. syā. pī.), tathūpamaṃ (ka.)] mahārājaṃ, ko me vessantaraṃ vidū.",
      "english": "",
      "sinhala": ""
    },
    {
      "number": 1957,
      "pali": "‘‘Kalyāṇatitthaṃ sucimaṃ, sītūdakaṃ manoramaṃ; Puṇḍarīkehi sañchannaṃ, yuttaṃ kiñjakkhareṇunā; Rahadūpamaṃ [sarūpamaṃ (ka.)] mahārājaṃ, ko me vessantaraṃ vidū.",
      "english": "",
      "sinhala": ""
    },
    {
      "number": 1958,
      "pali": "‘‘Assatthaṃva pathe jātaṃ, sītacchāyaṃ manoramaṃ; Santānaṃ visametāraṃ, kilantānaṃ paṭiggahaṃ; Tathūpamaṃ mahārājaṃ, ko me vessantaraṃ vidū.",
      "english": "",
      "sinhala": ""
    },
    {
      "number": 1959,
      "pali": "‘‘Nigrodhaṃva pathe jātaṃ, sītacchāyaṃ manoramaṃ; Santānaṃ visametāraṃ, kilantānaṃ paṭiggahaṃ; Tathūpamaṃ mahārājaṃ, ko me vessantaraṃ vidū.",
      "english": "",
      "sinhala": ""
    },
    {
      "number": 1960,
      "pali": "‘‘Ambaṃ iva pathe jātaṃ, sītacchāyaṃ manoramaṃ; Santānaṃ visametāraṃ, kilantānaṃ paṭiggahaṃ; Tathūpamaṃ mahārājaṃ, ko me vessantaraṃ vidū.",
      "english": "",
      "sinhala": ""
    },
    {
      "number": 1961,
      "pali": "‘‘Sālaṃ iva pathe jātaṃ, sītacchāyaṃ manoramaṃ; Santānaṃ visametāraṃ, kilantānaṃ paṭiggahaṃ; Tathūpamaṃ mahārājaṃ, ko me vessantaraṃ vidū.",
      "english": "",
      "sinhala": ""
    },
    {
      "number": 1962,
      "pali": "‘‘Dumaṃ iva pathe jātaṃ, sītacchāyaṃ manoramaṃ; Santānaṃ visametāraṃ, kilantānaṃ paṭiggahaṃ; Tathūpamaṃ mahārājaṃ, ko me vessantaraṃ vidū.",
      "english": "",
      "sinhala": ""
    },
    {
      "number": 1963,
      "pali": "‘‘Evañca me vilapato, paviṭṭhassa brahāvane; Ahaṃ jānanti yo vajjā, nandiṃ so janaye mama.",
      "english": "",
      "sinhala": ""
    },
    {
      "number": 1964,
      "pali": "‘‘Evañca me vilapato, paviṭṭhassa brahāvane; Ahaṃ jānanti yo vajjā, tāya so ekavācāya; Pasave puññaṃ anappakaṃ’’.",
      "english": "",
      "sinhala": ""
    },
    {
      "number": 1965,
      "pali": "‘‘Tassa ceto paṭissosi, araññe luddako caraṃ; Tumhehi brahme pakato, atidānena khattiyo; Pabbājito sakā raṭṭhā, vaṅke vasati pabbate.",
      "english": "",
      "sinhala": ""
    },
    {
      "number": 1966,
      "pali": "‘‘Tumhehi brahme pakato, atidānena khattiyo; Ādāya puttadārañca, vaṅke vasati pabbate.",
      "english": "",
      "sinhala": ""
    },
    {
      "number": 1967,
      "pali": "‘‘Akiccakārī dummedho, raṭṭhā pavanamāgato; Rājaputtaṃ gavesanto, bako macchamivodake.",
      "english": "",
      "sinhala": ""
    },
    {
      "number": 1968,
      "pali": "‘‘Tassa tyāhaṃ na dassāmi, jīvitaṃ idha brāhmaṇa; Ayañhi te mayā nunno [mayā’ruḷho (ka.)], saro pissati lohitaṃ.",
      "english": "",
      "sinhala": ""
    },
    {
      "number": 1969,
      "pali": "‘‘Siro te vajjhayitvāna, hadayaṃ chetvā sabandhanaṃ; Panthasakuṇaṃ [bandhasakuṇaṃ (ka.)] yajissāmi, tuyhaṃ maṃsena brāhmaṇa.",
      "english": "",
      "sinhala": ""
    },
    {
      "number": 1970,
      "pali": "‘‘Tuyhaṃ maṃsena medena, matthakena ca brāhmaṇa; Āhutiṃ paggahessāmi, chetvāna hadayaṃ tava.",
      "english": "",
      "sinhala": ""
    },
    {
      "number": 1971,
      "pali": "‘‘Taṃ me suyiṭṭhaṃ suhutaṃ, tuyhaṃ maṃsena brāhmaṇa; Na ca tvaṃ rājaputtassa, bhariyaṃ putte ca nessasi’’.",
      "english": "",
      "sinhala": ""
    },
    {
      "number": 1972,
      "pali": "‘‘Avajjho brāhmaṇo dūto, cetaputta suṇohi me; Tasmā hi dūtaṃ na hanti, esa dhammo sanantano.",
      "english": "",
      "sinhala": ""
    },
    {
      "number": 1973,
      "pali": "‘‘Nijjhattā sivayo sabbe, pitā naṃ daṭṭhumicchati; Mātā ca dubbalā tassa, acirā cakkhūni jīyare.",
      "english": "",
      "sinhala": ""
    },
    {
      "number": 1974,
      "pali": "‘‘Tesāhaṃ pahito dūto, cetaputta suṇohi me; Rājaputtaṃ nayissāmi, yadi jānāsi saṃsa me. ‘‘Piyassa me piyo dūto, puṇṇapattaṃ dadāmi te’’;",
      "english": "",
      "sinhala": ""
    },
    {
      "number": 1975,
      "pali": "‘‘Imañca madhuno tumbaṃ, migasatthiñca brāhmaṇa; Tañca te desamakkhissaṃ, yattha sammati kāmado’’. Jūjakapabbaṃ nāma. ",
      "english": "",
      "sinhala": ""
    },
    {
      "number": 1976,
      "pali": "‘‘Esa selo mahābrahme, pabbato gandhamādano; Yattha vessantaro rājā, saha puttehi sammati.",
      "english": "",
      "sinhala": "",
      "paliTitle":"Cūḷavanavaṇṇanā"
    },
    {
      "number": 1977,
      "pali": "‘‘Dhārento brāhmaṇavaṇṇaṃ, āsadañca [āsaṭañca (ka.)] masaṃ jaṭaṃ; Cammavāsī chamā seti, jātavedaṃ namassati.",
      "english": "",
      "sinhala": ""
    },
    {
      "number": 1978,
      "pali": "‘‘Ete nīlā padissanti, nānāphaladharā dumā; Uggatā abbhakūṭāva, nīlā añjanapabbatā.",
      "english": "",
      "sinhala": ""
    },
    {
      "number": 1979,
      "pali": "‘‘Dhavassakaṇṇā khadirā, sālā phandanamāluvā; Sampavedhanti vātena, sakiṃ pītāva māṇavā.",
      "english": "",
      "sinhala": ""
    },
    {
      "number": 1980,
      "pali": "‘‘Upari dumapariyāyesu, saṅgītiyova suyyare; Najjuhā kokilasaṅghā [kokilā siṅghā (ka.)], sampatanti dumā dumaṃ.",
      "english": "",
      "sinhala": ""
    },
    {
      "number": 1981,
      "pali": "‘‘Avhayanteva gacchantaṃ, sākhāpattasamīritā; Ramayanteva āgantaṃ, modayanti nivāsinaṃ; Yattha vessantaro rājā, saha puttehi sammati.",
      "english": "",
      "sinhala": ""
    },
    {
      "number": 1982,
      "pali": "‘‘Dhārento brāhmaṇavaṇṇaṃ, āsadañca masaṃ jaṭaṃ; Cammavāsī chamā seti, jātavedaṃ namassati.",
      "english": "",
      "sinhala": ""
    },
    {
      "number": 1983,
      "pali": "‘‘Ambā kapitthā panasā, sālā jambū vibhītakā; Harītakī āmalakā, assatthā badarāni ca.",
      "english": "",
      "sinhala": ""
    },
    {
      "number": 1984,
      "pali": "‘‘Cārutimbarukkhā cettha, nigrodhā ca kapitthanā; Madhumadhukā thevanti, nīce pakkā cudumbarā.",
      "english": "",
      "sinhala": ""
    },
    {
      "number": 1985,
      "pali": "‘‘Pārevatā bhaveyyā ca, muddikā ca madhutthikā; Madhuṃ anelakaṃ tattha, sakamādāya bhuñjare.",
      "english": "",
      "sinhala": ""
    },
    {
      "number": 1986,
      "pali": "‘‘Aññettha pupphitā ambā, aññe tiṭṭhanti dovilā; Aññe āmā ca pakkā ca, bhekavaṇṇā tadūbhayaṃ.",
      "english": "",
      "sinhala": ""
    },
    {
      "number": 1987,
      "pali": "‘‘Athettha heṭṭhā puriso, ambapakkāni gaṇhati; Āmāni ceva pakkāni, vaṇṇagandharasuttame.",
      "english": "",
      "sinhala": ""
    },
    {
      "number": 1988,
      "pali": "‘‘Ateva me acchariyaṃ, hiṅkāro paṭibhāti maṃ; Devānamiva āvāso, sobhati nandanūpamo.",
      "english": "",
      "sinhala": ""
    },
    {
      "number": 1989,
      "pali": "‘‘Vibhedikā nāḷikerā, khajjurīnaṃ brahāvane; Mālāva ganthitā ṭhanti, dhajaggāneva dissare; Nānāvaṇṇehi puppheti, nabhaṃ tārācitāmiva.",
      "english": "",
      "sinhala": ""
    },
    {
      "number": 1990,
      "pali": "‘‘Kuṭajī kuṭṭhatagarā, pāṭaliyo ca pupphitā; Punnāgā giripunnāgā, koviḷārā ca pupphitā.",
      "english": "",
      "sinhala": ""
    },
    {
      "number": 1991,
      "pali": "‘‘Uddālakā somarukkhā, agaruphalliyā [agarubhalliyā (sī. syā. pī.)] bahū; Puttajīvā [puṭajīvā (ka.)] ca kakudhā, asanā cettha pupphitā.",
      "english": "",
      "sinhala": ""
    },
    {
      "number": 1992,
      "pali": "‘‘Kuṭajā salaḷā nīpā [nimbā (ka.)], kosambā labujā dhavā; Sālā ca pupphitā tattha, palālakhalasannibhā.",
      "english": "",
      "sinhala": ""
    },
    {
      "number": 1993,
      "pali": "‘‘Tassāvidūre pokkharaṇī, bhūmibhāge manorame; Padumuppalasañchannā, devānamiva nandane.",
      "english": "",
      "sinhala": ""
    },
    {
      "number": 1994,
      "pali": "‘‘Athettha puppharasamattā, kokilā mañjubhāṇikā; Abhinādenti pavanaṃ, utusampupphite dume.",
      "english": "",
      "sinhala": ""
    },
    {
      "number": 1995,
      "pali": "‘‘Bhassanti makarandehi, pokkhare pokkhare madhū; Athettha vātā vāyanti, dakkhiṇā atha pacchimā; Padumakiñjakkhareṇūhi, okiṇṇo hoti assamo.",
      "english": "",
      "sinhala": ""
    },
    {
      "number": 1996,
      "pali": "‘‘Thūlā siṅghāṭakā cettha, saṃsādiyā pasādiyā [saṃsāriyā pasāriyā (ka.)]; Macchakacchapabyāviddhā, bahū cettha mupayānakā; Madhuṃ bhisehi savati, khirasappimuḷālibhi.",
      "english": "",
      "sinhala": ""
    },
    {
      "number": 1997,
      "pali": "‘‘Surabhī taṃ vanaṃ vāti, nānāgandhasamoditaṃ [nānāgandhasameritaṃ (sī. syā. pī.)]; Sammaddateva [samodateva (ka.)] gandhena, pupphasākhāhi taṃ vanaṃ; Bhamarā pupphagandhena, samantā mabhināditā.",
      "english": "",
      "sinhala": ""
    },
    {
      "number": 1998,
      "pali": "‘‘Athettha sakuṇā santi, nānāvaṇṇā bahū dijā; Modanti saha bhariyāhi, aññamaññaṃ pakūjino.",
      "english": "",
      "sinhala": ""
    },
    {
      "number": 1999,
      "pali": "‘‘Nandikā jīvaputtā ca, jīvaputtā piyā ca no; Piyā puttā piyā nandā, dijā pokkharaṇīgharā.",
      "english": "",
      "sinhala": ""
    },
    {
      "number": 2000,
      "pali": "‘‘Mālāva ganthitā ṭhanti, dhajaggāneva dissare; Nānāvaṇṇehi pupphehi, kusaleheva suganthitā [suganthikā (sī. pī.)]; Yattha vessantaro rājā, saha puttehi sammati.",
      "english": "",
      "sinhala": ""
    },
    {
      "number": 2001,
      "pali": "‘‘Dhārento brāhmaṇavaṇṇaṃ, āsadañca masaṃ jaṭaṃ; Cammavāsī chamā seti, jātavedaṃ namassati’’.",
      "english": "",
      "sinhala": ""
    },
    {
      "number": 2002,
      "pali": "‘‘Idañca me sattubhattaṃ, madhunā paṭisaṃyutaṃ; Madhupiṇḍikā ca sukatāyo, sattubhattaṃ dadāmi te’’.",
      "english": "",
      "sinhala": ""
    },
    {
      "number": 2003,
      "pali": "‘‘Tuyheva sambalaṃ hotu, nāhaṃ icchāmi sambalaṃ; Itopi brahme gaṇhāhi, gaccha brahme yathāsukhaṃ.",
      "english": "",
      "sinhala": ""
    },
    {
      "number": 2004,
      "pali": "‘‘Ayaṃ ekapadī eti, ujuṃ gacchati assamaṃ; Isīpi accuto tattha, paṅkadanto rajassiro; Dhārento brāhmaṇavaṇṇaṃ, āsadañca masaṃ jaṭaṃ.",
      "english": "",
      "sinhala": ""
    },
    {
      "number": 2005,
      "pali": "‘‘Cammavāsī chamā seti, jātavedaṃ namassati; Taṃ tvaṃ gantvāna pucchassu, so te maggaṃ pavakkhati’’.",
      "english": "",
      "sinhala": ""
    },
    {
      "number": 2006,
      "pali": "Idaṃ sutvā brahmabandhu, cetaṃ katvā padakkhiṇaṃ; Udaggacitto pakkāmi, yenāsi accuto isi. Cūḷavanavaṇṇanā. ",
      "english": "",
      "sinhala": ""
    },
    {
      "number": 2007,
      "pali": "Gacchanto so bhāradvājo, addassa accutaṃ isiṃ; Disvāna taṃ bhāradvājo, sammodi isinā saha.",
      "english": "",
      "sinhala": "",
      "paliTitle":"Mahāvanavaṇṇanā"
    },
    {
      "number": 2008,
      "pali": "‘‘Kacci nu bhoto kusalaṃ, kacci bhoto anāmayaṃ; Kacci uñchena yāpesi, kacci mūlaphalā bahū.",
      "english": "",
      "sinhala": ""
    },
    {
      "number": 2009,
      "pali": "‘‘Kacci ḍaṃsā makasā ca, appameva sarīsapā; Vane vāḷamigākiṇṇe, kacci hiṃsā na vijjati’’.",
      "english": "",
      "sinhala": ""
    },
    {
      "number": 2010,
      "pali": "‘‘Kusalañceva me brahme, atho brahme anāmayaṃ; Atho uñchena yāpemi, atho mūlaphalā bahū.",
      "english": "",
      "sinhala": ""
    },
    {
      "number": 2011,
      "pali": "‘‘Atho ḍaṃsā makasā ca, appameva sarīsapā; Vane vāḷamigākiṇṇe, hiṃsā mayhaṃ na vijjati.",
      "english": "",
      "sinhala": ""
    },
    {
      "number": 2012,
      "pali": "‘‘Bahūni vassapūgāni, assame vasato mama; Nābhijānāmi uppannaṃ, ābādhaṃ amanoramaṃ.",
      "english": "",
      "sinhala": ""
    },
    {
      "number": 2013,
      "pali": "‘‘Svāgataṃ te mahābrahme, atho te adurāgataṃ; Anto pavisa bhaddante, pāde pakkhālayassu te.",
      "english": "",
      "sinhala": ""
    },
    {
      "number": 2014,
      "pali": "‘‘Tindukāni piyālāni, madhuke kāsumāriyo; Phalāni khuddakappāni, bhuñja brahme varaṃ varaṃ.",
      "english": "",
      "sinhala": ""
    },
    {
      "number": 2015,
      "pali": "‘‘Idampi pānīyaṃ sītaṃ, ābhataṃ girigabbharā; Tato piva mahābrahme, sace tvaṃ abhikaṅkhasi’’.",
      "english": "",
      "sinhala": ""
    },
    {
      "number": 2016,
      "pali": "‘‘Paṭiggahitaṃ yaṃ dinnaṃ, sabbassa agghiyaṃ kataṃ; Sañjayassa sakaṃ puttaṃ, sivīhi vippavāsitaṃ; Tamahaṃ dassanamāgato, yadi jānāsi saṃsa me’’.",
      "english": "",
      "sinhala": ""
    },
    {
      "number": 2017,
      "pali": "‘‘Na bhavaṃ eti puññatthaṃ, sivirājassa dassanaṃ; Maññe bhavaṃ patthayati, rañño bhariyaṃ patibbataṃ; Maññe kaṇhājinaṃ dāsiṃ, jāliṃ dāsañca icchasi.",
      "english": "",
      "sinhala": ""
    },
    {
      "number": 2018,
      "pali": "‘‘Atha vā tayo mātāputte, araññā netumāgato; Na tassa bhogā vijjanti, dhanaṃ dhaññañca brāhmaṇa’’.",
      "english": "",
      "sinhala": ""
    },
    {
      "number": 2019,
      "pali": "‘‘Akuddharūpohaṃ bhoto [bhoto (sī. pī.)], nāhaṃ yācitumāgato; Sādhu dassanamariyānaṃ, sannivāso sadā sukho.",
      "english": "",
      "sinhala": ""
    },
    {
      "number": 2020,
      "pali": "‘‘Adiṭṭhapubbo sivirājā, sivīhi vippavāsito; Tamahaṃ dassanamāgato, yadi jānāsi saṃsa me’’.",
      "english": "",
      "sinhala": ""
    },
    {
      "number": 2021,
      "pali": "‘‘Esa selo mahābrahme, pabbato gandhamādano; Yattha vessantaro rājā, saha puttehi sammati.",
      "english": "",
      "sinhala": ""
    },
    {
      "number": 2022,
      "pali": "‘‘Dhārento brāhmaṇavaṇṇaṃ, āsadañca masaṃ jaṭaṃ; Cammavāsī chamā seti, jātavedaṃ namassati.",
      "english": "",
      "sinhala": ""
    },
    {
      "number": 2023,
      "pali": "‘‘Ete nīlā padissanti, nānāphaladharā dumā; Uggatā abbhakūṭāva nīlā añjanapabbatā.",
      "english": "",
      "sinhala": ""
    },
    {
      "number": 2024,
      "pali": "‘‘Dhavassakaṇṇā khadirā, sālā phandanamāluvā; Sampavedhanti vātena, sakiṃ pītāva māṇavā.",
      "english": "",
      "sinhala": ""
    },
    {
      "number": 2025,
      "pali": "‘‘Upari dumapariyāyesu, saṅgītiyova suyyare; Najjuhā kokilasaṅghā, sampatanti dumā dumaṃ.",
      "english": "",
      "sinhala": ""
    },
    {
      "number": 2026,
      "pali": "‘‘Avhayanteva gacchantaṃ, sākhāpattasamīritā; Ramayanteva āgantaṃ, modayanti nivāsinaṃ; Yattha vessantaro rājā, saha puttehi sammati.",
      "english": "",
      "sinhala": ""
    },
    {
      "number": 2027,
      "pali": "‘‘Dhārento brāhmaṇavaṇṇaṃ, āsadañca masaṃ jaṭaṃ; Cammavāsī chamā seti, jātavedaṃ namassati.",
      "english": "",
      "sinhala": ""
    },
    {
      "number": 2028,
      "pali": "‘‘Karerimālā vitatā, bhūmibhāge manorame; Saddalāharitā bhūmi, na tatthuddhaṃsate rajo.",
      "english": "",
      "sinhala": ""
    },
    {
      "number": 2029,
      "pali": "‘‘Mayūragīvasaṅkāsā, tūlaphassasamūpamā; Tiṇāni nātivattanti, samantā caturaṅgulā.",
      "english": "",
      "sinhala": ""
    },
    {
      "number": 2030,
      "pali": "‘‘Ambā jambū kapitthā ca, nīce pakkā cudumbarā; Paribhogehi rukkhehi, vanaṃ taṃ rativaḍḍhanaṃ.",
      "english": "",
      "sinhala": ""
    },
    {
      "number": 2031,
      "pali": "‘‘Veḷuriyavaṇṇasannibhaṃ, macchagumbanisevitaṃ; Suciṃ sugandhaṃ salilaṃ, āpo tatthapi sandati.",
      "english": "",
      "sinhala": ""
    },
    {
      "number": 2032,
      "pali": "‘‘Tassāvidūre pokkharaṇī, bhūmibhāge manorame; Padumuppalasañchannā, devānamiva nandane.",
      "english": "",
      "sinhala": ""
    },
    {
      "number": 2033,
      "pali": "‘‘Tīṇi uppalajātāni, tasmiṃ sarasi brāhmaṇa; Vicittaṃ nīlānekāni, setā lohitakāni ca.",
      "english": "",
      "sinhala": ""
    },
    {
      "number": 2034,
      "pali": "‘‘Khomāva tattha padumā, setasogandhikehi ca; Kalambakehi sañchanno, mucalindo nāma so saro.",
      "english": "",
      "sinhala": ""
    },
    {
      "number": 2035,
      "pali": "‘‘Athettha padumā phullā, apariyantāva dissare; Gimhā hemantikā phullā, jaṇṇutagghā upattharā.",
      "english": "",
      "sinhala": ""
    },
    {
      "number": 2036,
      "pali": "‘‘Surabhī sampavāyanti, vicittapupphasanthatā; Bhamarā pupphagandhena, samantā mabhināditā.",
      "english": "",
      "sinhala": ""
    },
    {
      "number": 2037,
      "pali": "‘‘Athettha udakantasmiṃ, rukkhā tiṭṭhanti brāhmaṇa; Kadambā pāṭalī phullā, koviḷārā ca pupphitā.",
      "english": "",
      "sinhala": ""
    },
    {
      "number": 2038,
      "pali": "‘‘Aṅkolā kacchikārā ca, pārijaññā ca pupphitā; Vāraṇā vayanā [sāyanā (sī. pī.), vuyhanā (syā.)] rukkhā, mucalindamubhato [mucalindamabhito (sī. pī.)] saraṃ.",
      "english": "",
      "sinhala": ""
    },
    {
      "number": 2039,
      "pali": "‘‘Sirīsā setapārisā [setavārisā (sī. pī.)], sādhu vāyanti padmakā; Nigguṇḍī sirīnigguṇḍī [saranigguṇḍī (ka.)], asanā cettha pupphitā.",
      "english": "",
      "sinhala": ""
    },
    {
      "number": 2040,
      "pali": "‘‘Paṅgurā [paṅkurā (syā.), paṅgulā (ka.)] bahulā selā, sobhañjanā ca pupphitā; Ketakā kaṇikārā ca, kanaverā ca pupphitā.",
      "english": "",
      "sinhala": ""
    },
    {
      "number": 2041,
      "pali": "‘‘Ajjunā ajjukaṇṇā ca, mahānāmā ca pupphitā; Supupphitaggā tiṭṭhanti, pajjalanteva kiṃsukā.",
      "english": "",
      "sinhala": ""
    },
    {
      "number": 2042,
      "pali": "‘‘Setapaṇṇī sattapaṇṇā, kadaliyo kusumbharā; Dhanutakkārī pupphehi, sīsapāvaraṇāni ca.",
      "english": "",
      "sinhala": ""
    },
    {
      "number": 2043,
      "pali": "‘‘Acchivā sallavā [sabalā (sī.), simalā (pī.)] rukkhā, sallakiyo ca pupphitā; Setageru ca tagarā, maṃsikuṭṭhā kulāvarā.",
      "english": "",
      "sinhala": ""
    },
    {
      "number": 2044,
      "pali": "‘‘Daharā rukkhā ca vuddhā ca, akuṭilā cettha pupphitā; Assamaṃ ubhato ṭhanti, agyāgāraṃ samantato.",
      "english": "",
      "sinhala": ""
    },
    {
      "number": 2045,
      "pali": "‘‘Athettha udakantasmiṃ, bahujāto phaṇijjako; Muggatiyo karatiyo, sevālasīsakā bahū.",
      "english": "",
      "sinhala": ""
    },
    {
      "number": 2046,
      "pali": "‘‘Uddāpavattaṃ [uddhāpavattaṃ (syā. pī.)] ulluḷitaṃ, makkhikā hiṅgujālikā; Dāsimakañjako [dāsimā koñjako (ka.)] cettha, bahū nīcekaḷambakā.",
      "english": "",
      "sinhala": ""
    },
    {
      "number": 2047,
      "pali": "‘‘Elamphurakasañchannā [elambarakasañchannā (sī. pī.), eḷambakehi sañchannā (syā.)], rukkhā tiṭṭhanti brāhmaṇa; Sattāhaṃ dhāriyamānānaṃ, gandho tesaṃ na chijjati.",
      "english": "",
      "sinhala": ""
    },
    {
      "number": 2048,
      "pali": "‘‘Ubhato saraṃ mucalindaṃ, pupphā tiṭṭhanti sobhanā; Indīvarehi sañchannaṃ, vanaṃ taṃ upasobhati.",
      "english": "",
      "sinhala": ""
    },
    {
      "number": 2049,
      "pali": "‘‘Aḍḍhamāsaṃ dhāriyamānānaṃ, gandho tesaṃ na chijjati; Nīlapupphī setavārī, pupphitā girikaṇṇikā; Kalerukkhehi [kaṭerukehi (sī.), kaṭerukkhehi (pī.)] sañchannaṃ, vanaṃ taṃ tulasīhi ca.",
      "english": "",
      "sinhala": ""
    },
    {
      "number": 2050,
      "pali": "‘‘Sammaddateva gandhena, pupphasākhāhi taṃ vanaṃ; Bhamarā pupphagandhena, samantā mabhināditā.",
      "english": "",
      "sinhala": ""
    },
    {
      "number": 2051,
      "pali": "‘‘Tīṇi kakkārujātāni, tasmiṃ sarasi brāhmaṇa; Kumbhamattāni cekāni, murajamattāni tā ubho.",
      "english": "",
      "sinhala": ""
    },
    {
      "number": 2052,
      "pali": "‘‘Athettha sāsapo bahuko, nādiyo [nāriyo (ka.)] haritāyuto; Asī tālāva tiṭṭhanti, chejjā indīvarā bahū.",
      "english": "",
      "sinhala": ""
    },
    {
      "number": 2053,
      "pali": "‘‘Apphoṭā suriyavallī ca, kāḷīyā [koḷīyā (ka.)] madhugandhiyā; Asokā mudayantī ca, vallibho khuddapupphiyo.",
      "english": "",
      "sinhala": ""
    },
    {
      "number": 2054,
      "pali": "‘‘Koraṇḍakā anojā ca, pupphitā nāgamallikā [nāgavallikā (sī. pī.)]; Rukkhamāruyha tiṭṭhanti, phullā kiṃsukavalliyo.",
      "english": "",
      "sinhala": ""
    },
    {
      "number": 2055,
      "pali": "‘‘Kaṭeruhā ca vāsantī, yūthikā madhugandhiyā; Niliyā sumanā bhaṇḍī, sobhati padumuttaro.",
      "english": "",
      "sinhala": ""
    },
    {
      "number": 2056,
      "pali": "‘‘Pāṭalī samuddakappāsī, kaṇikārā ca pupphitā; Hemajālāva dissanti, ruciraggi sikhūpamā.",
      "english": "",
      "sinhala": ""
    },
    {
      "number": 2057,
      "pali": "‘‘Yāni tāni ca pupphāni, thalajānudakāni ca; Sabbāni tattha dissanti, evaṃ rammo mahodadhi.",
      "english": "",
      "sinhala": ""
    },
    {
      "number": 2058,
      "pali": "‘‘Athassā pokkharaṇiyā, bahukā vārigocarā; Rohitā naḷapī [naḷape (ka.)] siṅgū, kumbhilā makarā susū.",
      "english": "",
      "sinhala": ""
    },
    {
      "number": 2059,
      "pali": "‘‘Madhu ca madhulaṭṭhi ca, tālisā ca piyaṅgukā; Kuṭandajā bhaddamuttā [unnakā bhaddamuṭṭhā ca (ka.)], setapupphā ca lolupā.",
      "english": "",
      "sinhala": ""
    },
    {
      "number": 2060,
      "pali": "‘‘Surabhī ca rukkhā tagarā, bahukā tuṅgavaṇṭakā [tuṅgavallikā (ka.)]; Padmakā naradā kuṭṭhā, jhāmakā ca hareṇukā.",
      "english": "",
      "sinhala": ""
    },
    {
      "number": 2061,
      "pali": "‘‘Haliddakā gandhasilā, hiriverā ca guggulā; Vibhedikā corakā kuṭṭhā, kappurā ca kaliṅgukā.",
      "english": "",
      "sinhala": ""
    },
    {
      "number": 2062,
      "pali": "‘‘Athettha sīhabyagghā ca, purisālū ca hatthiyo; Eṇeyyā pasadā ceva, rohiccā sarabhā migā.",
      "english": "",
      "sinhala": ""
    },
    {
      "number": 2063,
      "pali": "‘‘Koṭṭhasuṇā suṇopi ca, tuliyā naḷasannibhā; Cāmarī calanī laṅghī, jhāpitā makkaṭā picu.",
      "english": "",
      "sinhala": ""
    },
    {
      "number": 2064,
      "pali": "‘‘Kakkaṭā kaṭamāyā ca, ikkā goṇasirā bahū; Khaggā varāhā nakulā, kāḷakettha bahūtaso.",
      "english": "",
      "sinhala": ""
    },
    {
      "number": 2065,
      "pali": "‘‘Mahiṃsā soṇasiṅgālā, pampakā ca samantato; Ākucchā pacalākā ca, citrakā cāpi dīpiyo.",
      "english": "",
      "sinhala": ""
    },
    {
      "number": 2066,
      "pali": "‘‘Pelakā ca vighāsādā, sīhā gogaṇisādakā; Aṭṭhapādā ca morā ca, bhassarā ca kukutthakā.",
      "english": "",
      "sinhala": ""
    },
    {
      "number": 2067,
      "pali": "‘‘Caṅkorā kukkuṭā nāgā, aññamaññaṃ pakūjino; Bakā balākā najjuhā, dindibhā kuñjavājitā [kuñjavādikā (sī. pī.)].",
      "english": "",
      "sinhala": ""
    },
    {
      "number": 2068,
      "pali": "‘‘Byagghinasā lohapiṭṭhā, pammakā [pampakā (sī. pī.), cappakā (syā.), pabbakā (ka.)] jīvajīvakā; Kapiñjarā tittirāyo, kulā ca paṭikutthakā.",
      "english": "",
      "sinhala": ""
    },
    {
      "number": 2069,
      "pali": "‘‘Mandālakā celakeṭu, bhaṇḍutittiranāmakā; Celāvakā piṅgalāyo [piṅgulāyo (sī. pī.)], goṭakā aṅgahetukā.",
      "english": "",
      "sinhala": ""
    },
    {
      "number": 2070,
      "pali": "‘‘Karaviyā ca saggā ca, uhuṅkārā ca kukkuhā; Nānādijagaṇākiṇṇaṃ, nānāsaranikūjitaṃ.",
      "english": "",
      "sinhala": ""
    },
    {
      "number": 2071,
      "pali": "‘‘Athettha sakuṇā santi, nīlakā [sāḷikā (ka.)] mañjubhāṇikā; Modanti saha bhariyāhi, aññamaññaṃ pakūjino.",
      "english": "",
      "sinhala": ""
    },
    {
      "number": 2072,
      "pali": "‘‘Athettha sakuṇā santi, dijā mañjussarā sitā; Setacchikuṭā bhadrakkhā, aṇḍajā citrapekhuṇā.",
      "english": "",
      "sinhala": ""
    },
    {
      "number": 2073,
      "pali": "‘‘Athettha sakuṇā santi, dijā mañjussarā sitā; Sikhaṇḍī nīlagīvāhi, aññamaññaṃ pakūjino.",
      "english": "",
      "sinhala": ""
    },
    {
      "number": 2074,
      "pali": "‘‘Kukutthakā kuḷīrakā, koṭṭhā pokkharasātakā; Kālāmeyyā baliyakkhā, kadambā suvasāḷikā.",
      "english": "",
      "sinhala": ""
    },
    {
      "number": 2075,
      "pali": "‘‘Haliddā lohitā setā, athettha nalakā bahū; Vāraṇā bhiṅgarājā ca, kadambā suvakokilā.",
      "english": "",
      "sinhala": ""
    },
    {
      "number": 2076,
      "pali": "‘‘Ukkusā kurarā haṃsā, āṭā parivadentikā; Pākahaṃsā atibalā, najjuhā jīvajīvakā.",
      "english": "",
      "sinhala": ""
    },
    {
      "number": 2077,
      "pali": "‘‘Pārevatā ravihaṃsā, cakkavākā nadīcarā; Vāraṇābhirudā rammā, ubho kālūpakūjino.",
      "english": "",
      "sinhala": ""
    },
    {
      "number": 2078,
      "pali": "‘‘Athettha sakuṇā santi, nānāvaṇṇā bahū dijā; Modanti saha bhariyāhi, aññamaññaṃ pakūjino.",
      "english": "",
      "sinhala": ""
    },
    {
      "number": 2079,
      "pali": "‘‘Athettha sakuṇā santi, nānāvaṇṇā bahū dijā; Sabbe mañjū nikūjanti, mucalindamubhatosaraṃ.",
      "english": "",
      "sinhala": ""
    },
    {
      "number": 2080,
      "pali": "‘‘Athettha sakuṇā santi, karaviyā nāma te dijā [karavī nāma te dijā (sī. pī.)]; Modanti saha bhariyāhi, aññamaññaṃ pakūjino.",
      "english": "",
      "sinhala": ""
    },
    {
      "number": 2081,
      "pali": "‘‘Athettha sakuṇā santi, karaviyā nāma te dijā; Sabbe mañjū nikūjanti, mucalindamubhatosaraṃ.",
      "english": "",
      "sinhala": ""
    },
    {
      "number": 2082,
      "pali": "‘‘Eṇeyyapasadākiṇṇaṃ, nāgasaṃsevitaṃ vanaṃ; Nānālatāhi sañchannaṃ, kadalīmigasevitaṃ.",
      "english": "",
      "sinhala": ""
    },
    {
      "number": 2083,
      "pali": "‘‘Athettha sāsapo bahuko [sāmā bahukā (syā. ka.)], nīvāro varako bahu; Sāli akaṭṭhapāko ca, ucchu tattha anappako.",
      "english": "",
      "sinhala": ""
    },
    {
      "number": 2084,
      "pali": "‘‘Ayaṃ ekapadī eti, ujuṃ gacchati assamaṃ; Khudaṃ [khuddaṃ (syā. ka.)] pipāsaṃ aratiṃ, tattha patto na vindati; Yattha vessantaro rājā, saha puttehi sammati.",
      "english": "",
      "sinhala": ""
    },
    {
      "number": 2085,
      "pali": "‘‘Dhārento brāhmaṇavaṇṇaṃ, āsadañca masaṃ jaṭaṃ; Cammavāsī chamā seti, jātavedaṃ namassati’’.",
      "english": "",
      "sinhala": ""
    },
    {
      "number": 2086,
      "pali": "Idaṃ sutvā brahmabandhu, isiṃ katvā padakkhiṇaṃ; Udaggacitto pakkāmi, yattha vessantaro ahu’’. Mahāvanavaṇṇanā. ",
      "english": "",
      "sinhala": ""
    },
    {
      "number": 2087,
      "pali": "‘‘Uṭṭhehi jāli patiṭṭha, porāṇaṃ viya dissati; Brāhmaṇaṃ viya passāmi, nandiyo mābhikīrare’’.",
      "english": "",
      "sinhala": "",
      "paliTitle":"Dārakapabbaṃ"
    },
    {
      "number": 2088,
      "pali": "‘‘Ahampi tāta passāmi, yo so brahmāva dissati; Addhiko viya [atthiko viya (sī. pī.)] āyāti, atithī no bhavissati’’.",
      "english": "",
      "sinhala": ""
    },
    {
      "number": 2089,
      "pali": "‘‘Kacci nu bhoto kusalaṃ, kacci bhoto anāmayaṃ; Kacci uñchena yāpetha, kacci mūlaphalā bahū.",
      "english": "",
      "sinhala": ""
    },
    {
      "number": 2090,
      "pali": "‘‘Kacci ḍaṃsā makasā ca, appameva sarīsapā; Vane vāḷamigākiṇṇe, kacci hiṃsā na vijjati’’.",
      "english": "",
      "sinhala": ""
    },
    {
      "number": 2091,
      "pali": "‘‘Kusalañceva no brahme, atho brahme anāmayaṃ; Atho uñchena yāpema, atho mūlaphalā bahū.",
      "english": "",
      "sinhala": ""
    },
    {
      "number": 2092,
      "pali": "‘‘Atho ḍaṃsā makasā ca, appameva sarīsapā; Vane vāḷamigākiṇṇe, hiṃsā amhaṃ [mayhaṃ (syā. ka.)] na vijjati’’.",
      "english": "",
      "sinhala": ""
    },
    {
      "number": 2093,
      "pali": "‘‘Satta no māse vasataṃ, araññe jīvasokinaṃ [jīvisokinaṃ (syā.)]; Idampi paṭhamaṃ passāma, brāhmaṇaṃ devavaṇṇinaṃ; Ādāya veḷuvaṃ daṇḍaṃ, aggihuttaṃ kamaṇḍaluṃ.",
      "english": "",
      "sinhala": ""
    },
    {
      "number": 2094,
      "pali": "‘‘Svāgataṃ te mahābrahme, atho te adurāgataṃ; Anto pavisa bhaddante, pāde pakkhālayassu te.",
      "english": "",
      "sinhala": ""
    },
    {
      "number": 2095,
      "pali": "‘‘Tindukāni piyālāni, madhuke kāsumāriyo; Phalāni khuddakappāni, bhuñja brahme varaṃ varaṃ.",
      "english": "",
      "sinhala": ""
    },
    {
      "number": 2096,
      "pali": "‘‘Idampi pānīyaṃ sītaṃ, ābhataṃ girigabbharā; Tato piva mahābrahme, sace tvaṃ abhikaṅkhasi.",
      "english": "",
      "sinhala": ""
    },
    {
      "number": 2097,
      "pali": "‘‘Atha tvaṃ kena vaṇṇena, kena vā pana hetunā; Anuppatto brahāraññaṃ, taṃ me akkhāhi pucchito’’.",
      "english": "",
      "sinhala": ""
    },
    {
      "number": 2098,
      "pali": "‘‘Yathā vārivaho pūro, sabbakālaṃ na khīyati; Evaṃ taṃ yācitāgacchiṃ, putte me dehi yācito’’.",
      "english": "",
      "sinhala": ""
    },
    {
      "number": 2099,
      "pali": "‘‘Dadāmi na vikampāmi, issaro naya brāhmaṇa; Pāto gatā rājaputtī, sāyaṃ uñchāto ehiti.",
      "english": "",
      "sinhala": ""
    },
    {
      "number": 2100,
      "pali": "‘‘Ekarattiṃ vasitvāna, pāto gacchasi brāhmaṇa; Tassā nhāte upaghāte, atha ne māladhārine.",
      "english": "",
      "sinhala": ""
    },
    {
      "number": 2101,
      "pali": "‘‘Ekarattiṃ vasitvāna, pāto gacchasi brāhmaṇa; Nānāpupphehi sañchanne, nānāgandhehi bhūsite; Nānāmūlaphalākiṇṇe, gaccha svādāya brāhmaṇa’’.",
      "english": "",
      "sinhala": ""
    },
    {
      "number": 2102,
      "pali": "‘‘Na vāsamabhirocāmi, gamanaṃ mayha ruccati; Antarāyopi me assa, gacchaññeva rathesabha.",
      "english": "",
      "sinhala": ""
    },
    {
      "number": 2103,
      "pali": "‘‘Na hetā yācayogī naṃ, antarāyassa kāriyā; Itthiyo mantaṃ [itthikāmantaṃ (ka.)] jānanti, sabbaṃ gaṇhanti vāmato.",
      "english": "",
      "sinhala": ""
    },
    {
      "number": 2104,
      "pali": "‘‘Saddhāya dānaṃ dadato, māsaṃ adakkhi mātaraṃ; Antarāyampi sā kayirā, gacchaññeva rathesabha.",
      "english": "",
      "sinhala": ""
    },
    {
      "number": 2105,
      "pali": "‘‘Āmantayassu te putte, mā te mātaramaddasuṃ; Saddhāya dānaṃ dadato, evaṃ puññaṃ pavaḍḍhati.",
      "english": "",
      "sinhala": ""
    },
    {
      "number": 2106,
      "pali": "‘‘Āmantayassu te putte, mā te mātaramaddasuṃ; Mādisassa dhanaṃ datvā, rāja saggaṃ gamissasi’’.",
      "english": "",
      "sinhala": ""
    },
    {
      "number": 2107,
      "pali": "‘‘Sace tvaṃ nicchase daṭṭhuṃ, mama bhariyaṃ patibbataṃ; Ayyakassapi dassehi, jāliṃ kaṇhājinaṃ cubho.",
      "english": "",
      "sinhala": ""
    },
    {
      "number": 2108,
      "pali": "‘‘Ime kumāre disvāna, mañjuke piyabhāṇine; Patīto sumano vitto, bahuṃ dassati te dhanaṃ’’.",
      "english": "",
      "sinhala": ""
    },
    {
      "number": 2109,
      "pali": "‘‘Acchedanassa bhāyāmi, rājaputta suṇohi me; Rājadaṇḍāya maṃ dajjā, vikkiṇeyya haneyya vā; Jino dhanañca dāse ca, gārayhassa brahmabandhuyā’’.",
      "english": "",
      "sinhala": ""
    },
    {
      "number": 2110,
      "pali": "‘‘Ime kumāre disvāna, mañjuke piyabhāṇine; Dhamme ṭhito mahārājā, sivīnaṃ raṭṭhavaḍḍhano; Laddhā pītisomanassaṃ, bahuṃ dassati te dhanaṃ’’.",
      "english": "",
      "sinhala": ""
    },
    {
      "number": 2111,
      "pali": "‘‘Nāhaṃ tampi karissāmi, yaṃ maṃ tvaṃ anusāsasi; Dārakeva ahaṃ nessaṃ, brāhmaṇyā paricārake’’.",
      "english": "",
      "sinhala": ""
    },
    {
      "number": 2112,
      "pali": "‘‘Tato kumārā byathitā [byadhitā (sī. pī. ka.)], sutvā luddassa bhāsitaṃ; Tena tena padhāviṃsu, jālī kaṇhājinā cubho’’.",
      "english": "",
      "sinhala": ""
    },
    {
      "number": 2113,
      "pali": "‘‘Ehi tāta piyaputta, pūretha mama pāramiṃ; Hadayaṃ mebhisiñcetha, karotha vacanaṃ mama.",
      "english": "",
      "sinhala": ""
    },
    {
      "number": 2114,
      "pali": "‘‘Yānā nāvā ca me hotha, acalā bhavasāgare; Jātipāraṃ tarissāmi, santāressaṃ sadevakaṃ’’.",
      "english": "",
      "sinhala": ""
    },
    {
      "number": 2115,
      "pali": "‘‘Ehi amma piyadhīti, pūretha mama pāramiṃ [piyā me dānapāramī (syā. ka.)]; Hadayaṃ mebhisiñcetha, karotha vacanaṃ mama.",
      "english": "",
      "sinhala": ""
    },
    {
      "number": 2116,
      "pali": "‘‘Yānā nāvā ca me hotha, acalā bhavasāgare; Jātipāraṃ tarissāmi, uddharissaṃ sadevakaṃ’’.",
      "english": "",
      "sinhala": ""
    },
    {
      "number": 2117,
      "pali": "‘‘Tato kumāre ādāya, jāliṃ kaṇhājinaṃ cubho; Brāhmaṇassa adā dānaṃ, sivīnaṃ raṭṭhavaḍḍhano.",
      "english": "",
      "sinhala": ""
    },
    {
      "number": 2118,
      "pali": "‘‘Tato kumāre ādāya, jāliṃ kaṇhājinaṃ cubho; Brāhmaṇassa adā vitto, puttake dānamuttamaṃ.",
      "english": "",
      "sinhala": ""
    },
    {
      "number": 2119,
      "pali": "‘‘Tadāsi yaṃ bhiṃsanakaṃ, tadāsi lomahaṃsanaṃ; Yaṃ kumāre padinnamhi, medanī sampakampatha.",
      "english": "",
      "sinhala": ""
    },
    {
      "number": 2120,
      "pali": "‘‘Tadāsi yaṃ bhiṃsanakaṃ, tadāsi lomahaṃsanaṃ; Yaṃ pañjalikato rājā, kumāre sukhavacchite; Brāhmaṇassa adā dānaṃ, sivīnaṃ raṭṭhavaḍḍhano’’.",
      "english": "",
      "sinhala": ""
    },
    {
      "number": 2121,
      "pali": "‘‘Tato so brāhmaṇo luddo, lataṃ dantehi chindiya; Latāya hatthe bandhitvā, latāya anumajjatha [anupajjatha (ka.)].",
      "english": "",
      "sinhala": ""
    },
    {
      "number": 2122,
      "pali": "‘‘Tato so rajjumādāya, daṇḍañcādāya brāhmaṇo; Ākoṭayanto te neti, sivirājassa pekkhato’’.",
      "english": "",
      "sinhala": ""
    },
    {
      "number": 2123,
      "pali": "‘‘Tato kumārā pakkāmuṃ, brāhmaṇassa pamuñciya; Assupuṇṇehi nettehi, pitaraṃ so udikkhati.",
      "english": "",
      "sinhala": ""
    },
    {
      "number": 2124,
      "pali": "‘‘Vedhamassatthapattaṃva, pitu pādāni vandati; Pitu pādāni vanditvā, idaṃ vacanamabravi.",
      "english": "",
      "sinhala": ""
    },
    {
      "number": 2125,
      "pali": "‘‘Ammā ca tāta nikkhantā, tvañca no tāta dassasi; Yāva ammampi passemu, atha no tāta dassasi.",
      "english": "",
      "sinhala": ""
    },
    {
      "number": 2126,
      "pali": "‘‘Ammā ca tāta nikkhantā, tvañca no tāta dassasi; Mā no tvaṃ tāta adadā, yāva ammāpi etu no; Tadāyaṃ brāhmaṇo kāmaṃ, vikkiṇātu hanātu vā.",
      "english": "",
      "sinhala": ""
    },
    {
      "number": 2127,
      "pali": "‘‘Balaṅkapādo [bilaṅkapādo (ka.)] andhanakho [addhanakho (sī. syā. pī.)], atho ovaddhapiṇḍiko [obandhapiṇḍiko (ka.)]; Dīghuttaroṭṭho capalo, kaḷāro bhagganāsako.",
      "english": "",
      "sinhala": ""
    },
    {
      "number": 2128,
      "pali": "‘‘Kumbhodaro bhaggapiṭṭhi, atho visamacakkhuko; Lohamassu haritakeso, valīnaṃ tilakāhato.",
      "english": "",
      "sinhala": ""
    },
    {
      "number": 2129,
      "pali": "‘‘Piṅgalo ca vinato ca, vikaṭo ca brahā kharo; Ajināni ca sannaddho, amanusso bhayānako.",
      "english": "",
      "sinhala": ""
    },
    {
      "number": 2130,
      "pali": "‘‘Manusso udāhu yakkho, maṃsalohitabhojano; Gāmā araññamāgamma, dhanaṃ taṃ tāta yācati.",
      "english": "",
      "sinhala": ""
    },
    {
      "number": 2131,
      "pali": "‘‘Nīyamāne pisācena, kiṃ nu tāta udikkhasi; Asmā nūna te hadayaṃ, āyasaṃ daḷhabandhanaṃ.",
      "english": "",
      "sinhala": ""
    },
    {
      "number": 2132,
      "pali": "‘‘Yo no baddhe na jānāsi, brāhmaṇena dhanesinā; Accāyikena luddena, yo no gāvova sumbhati.",
      "english": "",
      "sinhala": ""
    },
    {
      "number": 2133,
      "pali": "‘‘Idheva acchataṃ kaṇhā, na sā jānāti kismiñci; Migīva khīrasammattā, yūthā hīnā pakandati.",
      "english": "",
      "sinhala": ""
    },
    {
      "number": 2134,
      "pali": "‘‘Na me idaṃ tathā dukkhaṃ, labbhā hi pumunā idaṃ; Yañca ammaṃ na passāmi, taṃ me dukkhataraṃ ito.",
      "english": "",
      "sinhala": ""
    },
    {
      "number": 2135,
      "pali": "‘‘Na me idaṃ tathā dukkhaṃ, labbhā hi pumunā idaṃ; Yañca tātaṃ na passāmi, taṃ me dukkhataraṃ ito.",
      "english": "",
      "sinhala": ""
    },
    {
      "number": 2136,
      "pali": "‘‘Sā nūna kapaṇā ammā, cirarattāya rucchati [rujjati (syā. ka.)]; Kaṇhājinaṃ apassantī, kumāriṃ cārudassaniṃ.",
      "english": "",
      "sinhala": ""
    },
    {
      "number": 2137,
      "pali": "‘‘So nūna kapaṇo tāto, cirarattāya rucchati; Kaṇhājinaṃ apassanto, kumāriṃ cārudassaniṃ.",
      "english": "",
      "sinhala": ""
    },
    {
      "number": 2138,
      "pali": "‘‘Sā nūna kapaṇā ammā, ciraṃ rucchati assame; Kaṇhājinaṃ apassantī, kumāriṃ cārudassaniṃ.",
      "english": "",
      "sinhala": ""
    },
    {
      "number": 2139,
      "pali": "‘‘So nūna kapaṇo tāto, ciraṃ rucchati assame; Kaṇhājinaṃ apassanto, kumāriṃ cārudassaniṃ.",
      "english": "",
      "sinhala": ""
    },
    {
      "number": 2140,
      "pali": "‘‘Sā nūna kapaṇā ammā, cirarattāya rucchati; Aḍḍharatte va ratte vā, nadīva avasucchati.",
      "english": "",
      "sinhala": ""
    },
    {
      "number": 2141,
      "pali": "‘‘So nūna kapaṇo tāto, cirarattāya rucchati; Aḍḍharatte va ratte vā, nadīva avasucchati.",
      "english": "",
      "sinhala": ""
    },
    {
      "number": 2142,
      "pali": "‘‘Ime te jambukā rukkhā, vedisā sinduvārakā [sindhuvāritā (bahūsu)]; Vividhāni rukkhajātāni, tāni ajja jahāmase.",
      "english": "",
      "sinhala": ""
    },
    {
      "number": 2143,
      "pali": "‘‘Assatthā panasā ceme, nigrodhā ca kapitthanā; Vividhāni phalajātāni, tāni ajja jahāmase.",
      "english": "",
      "sinhala": ""
    },
    {
      "number": 2144,
      "pali": "‘‘Ime tiṭṭhanti ārāmā, ayaṃ sītūdakā [sītodikā (sī. pī.)] nadī; Yatthassu pubbe kīḷāma, tāni ajja jahāmase.",
      "english": "",
      "sinhala": ""
    },
    {
      "number": 2145,
      "pali": "‘‘Vividhāni pupphajātāni, asmiṃ uparipabbate; Yānassu pubbe dhārema, tāni ajja jahāmase.",
      "english": "",
      "sinhala": ""
    },
    {
      "number": 2146,
      "pali": "‘‘Vividhāni phalajātāni, asmiṃ uparipabbate; Yānassu pubbe bhuñjāma, tāni ajja jahāmase.",
      "english": "",
      "sinhala": ""
    },
    {
      "number": 2147,
      "pali": "‘‘Ime no hatthikā assā, balibaddā ca no ime; Yehissu pubbe kīḷāma, tāni ajja jahāmase’’.",
      "english": "",
      "sinhala": ""
    },
    {
      "number": 2148,
      "pali": "‘‘Nīyamānā kumārā te, pitaraṃ etadabravuṃ; Ammaṃ ārogyaṃ vajjāsi, tvañca tāta sukhī bhava.",
      "english": "",
      "sinhala": ""
    },
    {
      "number": 2149,
      "pali": "‘‘Ime no hatthikā assā, balibaddā ca no ime; Tāni ammāya dajjesi, sokaṃ tehi vinessati.",
      "english": "",
      "sinhala": ""
    },
    {
      "number": 2150,
      "pali": "‘‘Ime no hatthikā assā, balibaddā ca no ime; Tāni ammā udikkhantī, sokaṃ paṭivinessati.",
      "english": "",
      "sinhala": ""
    },
    {
      "number": 2151,
      "pali": "‘‘Tato vessantaro rājā, dānaṃ datvāna khattiyo; Paṇṇasālaṃ pavisitvā, kalunaṃ paridevayi’’.",
      "english": "",
      "sinhala": ""
    },
    {
      "number": 2152,
      "pali": "‘‘Kaṃ nvajja chātā tasitā, uparucchanti dārakā; Sāyaṃ saṃvesanākāle, ko ne dassati bhojanaṃ.",
      "english": "",
      "sinhala": ""
    },
    {
      "number": 2153,
      "pali": "‘‘Kaṃ nvajja chātā tasitā, uparucchanti dārakā; Sāyaṃ saṃvesanākāle, ammā chātamha detha no.",
      "english": "",
      "sinhala": ""
    },
    {
      "number": 2154,
      "pali": "‘‘Kathaṃ nu pathaṃ gacchanti, pattikā anupāhanā; Santā sūnehi pādehi, ko ne hatthe gahessati.",
      "english": "",
      "sinhala": ""
    },
    {
      "number": 2155,
      "pali": "‘‘Kathaṃ nu so na lajjeyya, sammukhā paharaṃ mama; Adūsakānaṃ puttānaṃ, alajjī vata brāhmaṇo.",
      "english": "",
      "sinhala": ""
    },
    {
      "number": 2156,
      "pali": "‘‘Yopi me dāsidāsassa, añño vā pana pesiyo; Tassāpi suvihīnassa, ko lajjī paharissati.",
      "english": "",
      "sinhala": ""
    },
    {
      "number": 2157,
      "pali": "‘‘Vārijasseva me sato, baddhassa kumināmukhe; Akkosati paharati, piye putte apassato.",
      "english": "",
      "sinhala": ""
    },
    {
      "number": 2158,
      "pali": "‘‘Adu cāpaṃ gahetvāna, khaggaṃ bandhiya vāmato; Ānessāmi sake putte, puttānañhi vadho dukho.",
      "english": "",
      "sinhala": ""
    },
    {
      "number": 2159,
      "pali": "‘‘Aṭṭhānametaṃ [addhā hi metaṃ (pī.)] dukkharūpaṃ, yaṃ kumārā vihaññare; Satañca dhammamaññāya, ko datvā anutappati’’.",
      "english": "",
      "sinhala": ""
    },
    {
      "number": 2160,
      "pali": "‘‘Saccaṃ kirevamāhaṃsu, narā ekacciyā idha; Yassa natthi sakā mātā, yathā natthi [pitā atthi (ka.)] tatheva so.",
      "english": "",
      "sinhala": ""
    },
    {
      "number": 2161,
      "pali": "‘‘Ehi kaṇhe marissāma, natthattho jīvitena no; Dinnamhāti [dinnamhāpi (sī. syā.), dinnamāsi (ka.)] janindena, brāhmaṇassa dhanesino; Accāyikassa luddassa, yo no gāvova sumbhati.",
      "english": "",
      "sinhala": ""
    },
    {
      "number": 2162,
      "pali": "‘‘Ime te jambukā rukkhā, vedisā sinduvārakā; Vividhāni rukkhajātāni, tāni kaṇhe jahāmase.",
      "english": "",
      "sinhala": ""
    },
    {
      "number": 2163,
      "pali": "‘‘Assatthā panasā ceme, nigrodhā ca kapitthanā; Vividhāni phalajātāni, tāni kaṇhe jahāmase.",
      "english": "",
      "sinhala": ""
    },
    {
      "number": 2164,
      "pali": "‘‘Ime tiṭṭhanti ārāmā, ayaṃ sītūdakā nadī; Yatthassu pubbe kīḷāma, tāni kaṇhe jahāmase.",
      "english": "",
      "sinhala": ""
    },
    {
      "number": 2165,
      "pali": "‘‘Vividhāni pupphajātāni, asmiṃ uparipabbate; Yānassu pubbe dhārema, tāni kaṇhe jahāmase.",
      "english": "",
      "sinhala": ""
    },
    {
      "number": 2166,
      "pali": "‘‘Vividhāni phalajātāni, asmiṃ uparipabbate; Yānassu pubbe bhuñjāma, tāni kaṇhe jahāmase.",
      "english": "",
      "sinhala": ""
    },
    {
      "number": 2167,
      "pali": "‘‘Ime no hatthikā assā, balibaddā ca no ime; Yehissu pubbe kīḷāma, tāni kaṇhe jahāmase’’.",
      "english": "",
      "sinhala": ""
    },
    {
      "number": 2168,
      "pali": "‘‘Nīyamānā kumārā te, brāhmaṇassa pamuñciya; Tena tena padhāviṃsu, jālī kaṇhājinā cubho’’.",
      "english": "",
      "sinhala": ""
    },
    {
      "number": 2169,
      "pali": "‘‘Tato so rajjumādāya, daṇḍañcādāya brāhmaṇo; Ākoṭayanto te neti, sivirājassa pekkhato’’.",
      "english": "",
      "sinhala": ""
    },
    {
      "number": 2170,
      "pali": "‘‘Taṃ taṃ kaṇhājināvoca, ayaṃ maṃ tāta brāhmaṇo; Laṭṭhiyā paṭikoṭeti, ghare jātaṃva dāsiyaṃ.",
      "english": "",
      "sinhala": ""
    },
    {
      "number": 2171,
      "pali": "‘‘Na cāyaṃ brāhmaṇo tāta, dhammikā honti brāhmaṇā; Yakkho brāhmaṇavaṇṇena, khādituṃ tāta neti no; Nīyamāne pisācena, kiṃ nu tāta udikkhasi’’.",
      "english": "",
      "sinhala": ""
    },
    {
      "number": 2172,
      "pali": "‘‘Ime no pādakā dukkhā, dīgho caddhā suduggamo; Nīce colambate sūriyo, brāhmaṇo ca dhāreti [tareti (sī. syā. pī.)] no.",
      "english": "",
      "sinhala": ""
    },
    {
      "number": 2173,
      "pali": "‘‘Okandāmase [okkantāmasi (ka.)] bhūtāni, pabbatāni vanāni ca; Sarassa sirasā vandāma, supatitthe ca āpake [āvake (ka.)].",
      "english": "",
      "sinhala": ""
    },
    {
      "number": 2174,
      "pali": "‘‘Tiṇalatāni osadhyo, pabbatāni vanāni ca; Ammaṃ ārogyaṃ vajjātha, ayaṃ no neti brāhmaṇo.",
      "english": "",
      "sinhala": ""
    },
    {
      "number": 2175,
      "pali": "‘‘Vajjantu bhonto ammañca, maddiṃ asmāka mātaraṃ; Sace anupatitukāmāsi, khippaṃ anupatiyāsi no.",
      "english": "",
      "sinhala": ""
    },
    {
      "number": 2176,
      "pali": "‘‘Ayaṃ ekapadī eti, ujuṃ gacchati assamaṃ; Tamevānupateyyāsi, api passesi ne lahuṃ.",
      "english": "",
      "sinhala": ""
    },
    {
      "number": 2177,
      "pali": "‘‘Aho vata re jaṭinī, vanamūlaphalahārike [hāriyā (syā. ka.)]; Suññaṃ disvāna assamaṃ, taṃ te dukkhaṃ bhavissati.",
      "english": "",
      "sinhala": ""
    },
    {
      "number": 2178,
      "pali": "‘‘Ativelaṃ nu ammāya, uñchā laddho anappako [uñchāladdhaṃ anappakaṃ (syā.)]; Yā no baddhe na jānāsi, brāhmaṇena dhanesinā.",
      "english": "",
      "sinhala": ""
    },
    {
      "number": 2179,
      "pali": "‘‘Accāyikena luddena, yo no gāvova sumbhati; Apajja ammaṃ passemu, sāyaṃ uñchāto āgataṃ.",
      "english": "",
      "sinhala": ""
    },
    {
      "number": 2180,
      "pali": "‘‘Dajjā ammā brāhmaṇassa, phalaṃ khuddena missitaṃ; Tadāyaṃ asito dhāto, na bāḷhaṃ dhārayeyya [tarayeyya (sī. syā. pī.)] no.",
      "english": "",
      "sinhala": ""
    },
    {
      "number": 2181,
      "pali": "‘‘Sūnā ca vata no pādā, bāḷhaṃ dhāreti brāhmaṇo; Iti tattha vilapiṃsu, kumārā mātugiddhino’’. Dārakapabbaṃ nāma. ",
      "english": "",
      "sinhala": ""
    },
    {
      "number": 2182,
      "pali": "‘‘Tesaṃ lālappitaṃ sutvā, tayo vāḷā vane migā; Sīho byaggho ca dīpi ca, idaṃ vacanamabravuṃ.",
      "english": "",
      "sinhala": "",
      "paliTitle":"Maddīpabbaṃ"
    },
    {
      "number": 2183,
      "pali": "‘‘Mā heva no rājaputtī, sāyaṃ uñchāto āgamā; Mā hevamhāka nibbhoge, heṭhayittha vane migā.",
      "english": "",
      "sinhala": ""
    },
    {
      "number": 2184,
      "pali": "‘‘Sīho ca naṃ viheṭheyya, byaggho dīpi ca lakkhaṇaṃ; Neva jālīkumārassa, kuto kaṇhājinā siyā; Ubhayeneva jīyetha, patiṃ putte ca lakkhaṇā’’.",
      "english": "",
      "sinhala": ""
    },
    {
      "number": 2185,
      "pali": "‘‘Khaṇittikaṃ me patitaṃ, dakkhiṇakkhi ca phandati; Aphalā phalino rukkhā, sabbā muyhanti me disā.",
      "english": "",
      "sinhala": ""
    },
    {
      "number": 2186,
      "pali": "‘‘Tassā sāyanhakālasmiṃ, assamāgamanaṃ pati; Atthaṅgatamhi sūriye, vāḷā panthe upaṭṭhahuṃ.",
      "english": "",
      "sinhala": ""
    },
    {
      "number": 2187,
      "pali": "‘‘Nīce colambate sūriyo, dūre ca vata assamo; Yañca nesaṃ ito hassaṃ [hissaṃ (ka.)], taṃ te bhuñjeyyu bhojanaṃ.",
      "english": "",
      "sinhala": ""
    },
    {
      "number": 2188,
      "pali": "‘‘So nūna khattiyo eko, paṇṇasālāya acchati; Tosento dārake chāte, mamaṃ disvā anāyatiṃ.",
      "english": "",
      "sinhala": ""
    },
    {
      "number": 2189,
      "pali": "‘‘Te nūna puttakā mayhaṃ, kapaṇāya varākiyā; Sāyaṃ saṃvesanākāle, khīrapītāva acchare.",
      "english": "",
      "sinhala": ""
    },
    {
      "number": 2190,
      "pali": "‘‘Te nūna puttakā mayhaṃ, kapaṇāya varākiyā; Sāyaṃ saṃvesanākāle, vāripītāva acchare.",
      "english": "",
      "sinhala": ""
    },
    {
      "number": 2191,
      "pali": "‘‘Te nūna puttakā mayhaṃ, kapaṇāya varākiyā; Paccuggatā maṃ tiṭṭhanti, vacchā bālāva mātaraṃ.",
      "english": "",
      "sinhala": ""
    },
    {
      "number": 2192,
      "pali": "‘‘Te nūna puttakā mayhaṃ, kapaṇāya varākiyā; Paccuggatā maṃ tiṭṭhanti, haṃsāvuparipallale.",
      "english": "",
      "sinhala": ""
    },
    {
      "number": 2193,
      "pali": "‘‘Te nūna puttakā mayhaṃ, kapaṇāya varākiyā; Paccuggatā maṃ tiṭṭhanti, assamassāvidūrato.",
      "english": "",
      "sinhala": ""
    },
    {
      "number": 2194,
      "pali": "‘‘Ekāyano ekapatho, sarā sobbhā ca passato; Aññaṃ maggaṃ na passāmi, yena gaccheyya assamaṃ.",
      "english": "",
      "sinhala": ""
    },
    {
      "number": 2195,
      "pali": "‘‘Migā namatthu rājāno, kānanasmiṃ mahabbalā; Dhammena bhātaro hotha, maggaṃ me detha yācitā.",
      "english": "",
      "sinhala": ""
    },
    {
      "number": 2196,
      "pali": "‘‘Avaruddhassāhaṃ bhariyā, rājaputtassa sirīmato; Taṃ cāhaṃ nātimaññāmi, rāmaṃ sītāvanubbatā.",
      "english": "",
      "sinhala": ""
    },
    {
      "number": 2197,
      "pali": "‘‘Tumhe ca putte passatha, sāyaṃ saṃvesanaṃ pati; Ahañca putte passeyyaṃ, jāliṃ kaṇhājinaṃ cubho.",
      "english": "",
      "sinhala": ""
    },
    {
      "number": 2198,
      "pali": "‘‘Bahuṃ cidaṃ mūlaphalaṃ, bhakkho cāyaṃ anappako; Tato upaḍḍhaṃ dassāmi, maggaṃ me detha yācitā.",
      "english": "",
      "sinhala": ""
    },
    {
      "number": 2199,
      "pali": "‘‘Rājaputtī ca no mātā, rājaputto ca no pitā; Dhammena bhātaro hotha, maggaṃ me detha yācitā’’.",
      "english": "",
      "sinhala": ""
    },
    {
      "number": 2200,
      "pali": "‘‘Tassā lālappamānāya, bahuṃ kāruññasañhitaṃ; Sutvā nelapatiṃ vācaṃ, vāḷā panthā apakkamuṃ’’.",
      "english": "",
      "sinhala": ""
    },
    {
      "number": 2201,
      "pali": "‘‘Imamhi naṃ padesamhi, puttakā paṃsukuṇṭhitā; Paccuggatā maṃ tiṭṭhanti, vacchā bālāva mātaraṃ.",
      "english": "",
      "sinhala": ""
    },
    {
      "number": 2202,
      "pali": "‘‘Imamhi naṃ padesamhi, puttakā paṃsukuṇṭhitā; Paccuggatā maṃ tiṭṭhanti, haṃsāvuparipallale.",
      "english": "",
      "sinhala": ""
    },
    {
      "number": 2203,
      "pali": "‘‘Imamhi naṃ padesamhi, puttakā paṃsukuṇṭhitā; Paccuggatā maṃ tiṭṭhanti, assamassāvidūrato.",
      "english": "",
      "sinhala": ""
    },
    {
      "number": 2204,
      "pali": "‘‘Dve migā viya [te migāviya (sī. syā. pī.)] ukkaṇṇā [okkaṇṇā (ka.)], samantā mabhidhāvino; Ānandino pamuditā, vaggamānāva kampare; Tyajja putte na passāmi, jāliṃ kaṇhājinaṃ cubho.",
      "english": "",
      "sinhala": ""
    },
    {
      "number": 2205,
      "pali": "‘‘Chakalīva migī chāpaṃ, pakkhī muttāva pañjarā; Ohāya putte nikkhamiṃ, sīhīvāmisagiddhinī; Tyajja putte na passāmi, jāliṃ kaṇhājinaṃ cubho.",
      "english": "",
      "sinhala": ""
    },
    {
      "number": 2206,
      "pali": "‘‘Idaṃ nesaṃ padakkantaṃ, nāgānamiva pabbate; Citakā parikiṇṇāyo, assamassāvidūrato; Tyajja putte na passāmi, jāliṃ kaṇhājinaṃ cubho.",
      "english": "",
      "sinhala": ""
    },
    {
      "number": 2207,
      "pali": "‘‘Vālikāyapi okiṇṇā, puttakā paṃsukuṇṭhitā; Samantā mabhidhāvanti, te na passāmi dārake.",
      "english": "",
      "sinhala": ""
    },
    {
      "number": 2208,
      "pali": "‘‘Ye maṃ pure paccuṭṭhenti [paccudenti (sī. syā. pī.)], araññā dūramāyatiṃ; Tyajja putte na passāmi, jāliṃ kaṇhājinaṃ cubho.",
      "english": "",
      "sinhala": ""
    },
    {
      "number": 2209,
      "pali": "‘‘Chakaliṃva migiṃ chāpā, paccuggantuna mātaraṃ; Dūre maṃ pavilokenti [apalokenti (ka.), paṭivilokenti (syā.)], te na passāmi dārake.",
      "english": "",
      "sinhala": ""
    },
    {
      "number": 2210,
      "pali": "‘‘Idaṃ nesaṃ kīḷānakaṃ, patitaṃ paṇḍubeḷuvaṃ; Tyajja putte na passāmi, jāliṃ kaṇhājinaṃ cubho.",
      "english": "",
      "sinhala": ""
    },
    {
      "number": 2211,
      "pali": "‘‘Thanā ca mayhime pūrā, uro ca sampadālati; Tyajja putte na passāmi, jāliṃ kaṇhājinaṃ cubho.",
      "english": "",
      "sinhala": ""
    },
    {
      "number": 2212,
      "pali": "‘‘Ucchaṅgeko vicināti, thanamekāvalambati; Tyajja putte na passāmi, jāliṃ kaṇhājinaṃ cubho.",
      "english": "",
      "sinhala": ""
    },
    {
      "number": 2213,
      "pali": "‘‘Yassu sāyanhasamayaṃ, puttakā paṃsukuṇṭhitā; Ucchaṅge me vivattanti, te na passāmi dārake.",
      "english": "",
      "sinhala": ""
    },
    {
      "number": 2214,
      "pali": "‘‘Ayaṃ so assamo pubbe, samajjo paṭibhāti maṃ; Tyajja putte apassantyā, bhamate viya assamo.",
      "english": "",
      "sinhala": ""
    },
    {
      "number": 2215,
      "pali": "‘‘Kimidaṃ appasaddova, assamo paṭibhāti maṃ; Kākolāpi na vassanti, matā me nūna dārakā.",
      "english": "",
      "sinhala": ""
    },
    {
      "number": 2216,
      "pali": "‘‘Kimidaṃ appasaddova, assamo paṭibhāti maṃ; Sakuṇāpi na vassanti, matā me nūna dārakā.",
      "english": "",
      "sinhala": ""
    },
    {
      "number": 2217,
      "pali": "‘‘Kimidaṃ tuṇhibhūtosi, api ratteva me mano; Kākolāpi na vassanti, matā me nūna dārakā.",
      "english": "",
      "sinhala": ""
    },
    {
      "number": 2218,
      "pali": "‘‘Kimidaṃ tuṇhibhūtosi, api ratteva me mano; Sakuṇāpi na vassanti, matā me nūna dārakā.",
      "english": "",
      "sinhala": ""
    },
    {
      "number": 2219,
      "pali": "‘‘Kacci nu me ayyaputta, migā khādiṃsu dārake; Araññe iriṇe vivane, kena nītā me dārakā.",
      "english": "",
      "sinhala": ""
    },
    {
      "number": 2220,
      "pali": "‘‘Adu te pahitā dūtā, adu suttā piyaṃvadā; Adu bahi no nikkhantā, khiḍḍāsu pasutā nu te.",
      "english": "",
      "sinhala": ""
    },
    {
      "number": 2221,
      "pali": "‘‘Nevāsaṃ kesā dissanti, hatthapādā ca jālino; Sakuṇānañca opāto, kena nītā me dārakā.",
      "english": "",
      "sinhala": ""
    },
    {
      "number": 2222,
      "pali": "‘‘Idaṃ tato dukkhataraṃ, sallaviddho yathā vaṇo; Tyajja putte na passāmi, jāliṃ kaṇhājinaṃ cubho.",
      "english": "",
      "sinhala": ""
    },
    {
      "number": 2223,
      "pali": "‘‘Idampi dutiyaṃ sallaṃ, kampeti hadayaṃ mama; Yañca putte na passāmi, tvañca maṃ nābhibhāsasi.",
      "english": "",
      "sinhala": ""
    },
    {
      "number": 2224,
      "pali": "‘‘Ajjeva [ajja ce (syā.)] me imaṃ rattiṃ, rājaputta na saṃsasi; Maññe okkantasantaṃ [ukkantasattaṃ (sī. pī.)] maṃ, pāto dakkhisi no mataṃ’’.",
      "english": "",
      "sinhala": ""
    },
    {
      "number": 2225,
      "pali": "‘‘Nūna maddī varārohā, rājaputtī yasassinī; Pāto gatāsi uñchāya, kimidaṃ sāyamāgatā’’.",
      "english": "",
      "sinhala": ""
    },
    {
      "number": 2226,
      "pali": "‘‘Nanu tvaṃ saddamassosi, ye saraṃ pātumāgatā; Sīhassapi nadantassa, byagghassa ca nikujjitaṃ.",
      "english": "",
      "sinhala": ""
    },
    {
      "number": 2227,
      "pali": "‘‘Ahu pubbanimittaṃ me, vicarantyā brahāvane; Khaṇitto me hatthā patito, uggīvañcāpi [uṅgīvañcāpi (ka.)] aṃsato.",
      "english": "",
      "sinhala": ""
    },
    {
      "number": 2228,
      "pali": "‘‘Tadāhaṃ byathitā bhītā, puthu katvāna pañjaliṃ; Sabbadisā namassissaṃ, api sotthi ito siyā.",
      "english": "",
      "sinhala": ""
    },
    {
      "number": 2229,
      "pali": "‘‘Mā heva no rājaputto, hato sīhena dīpinā; Dārakā vā parāmaṭṭhā, acchakokataracchihi.",
      "english": "",
      "sinhala": ""
    },
    {
      "number": 2230,
      "pali": "‘‘Sīho byaggho ca dīpi ca, tayo vāḷā vane migā; Te maṃ pariyāvaruṃ maggaṃ, tena sāyamhi āgatā.",
      "english": "",
      "sinhala": ""
    },
    {
      "number": 2231,
      "pali": "‘‘Ahaṃ patiñca putte ca, āceramiva māṇavo; Anuṭṭhitā divārattiṃ, jaṭinī brahmacārinī.",
      "english": "",
      "sinhala": ""
    },
    {
      "number": 2232,
      "pali": "‘‘Ajināni paridahitvā, vanamūlaphalahāriyā; Vicarāmi divārattiṃ, tumhaṃ kāmā hi puttakā.",
      "english": "",
      "sinhala": ""
    },
    {
      "number": 2233,
      "pali": "‘‘Ahaṃ suvaṇṇahaliddiṃ, ābhataṃ paṇḍubeḷuvaṃ; Rukkhapakkāni cāhāsiṃ, ime vo putta kīḷanā.",
      "english": "",
      "sinhala": ""
    },
    {
      "number": 2234,
      "pali": "‘‘Imaṃ mūlāḷivattakaṃ, sālukaṃ ciñcabhedakaṃ; Bhuñja khuddehi saṃyuttaṃ, saha puttehi khattiya.",
      "english": "",
      "sinhala": ""
    },
    {
      "number": 2235,
      "pali": "‘‘Padumaṃ jālino dehi, kumudañca kumāriyā; Māline passa naccante, sivi puttāni avhaya.",
      "english": "",
      "sinhala": ""
    },
    {
      "number": 2236,
      "pali": "‘‘Tato kaṇhājināyapi, nisāmehi rathesabha; Mañjussarāya vagguyā, assamaṃ upayantiyā [upaganthiyā (syā. ka.)].",
      "english": "",
      "sinhala": ""
    },
    {
      "number": 2237,
      "pali": "‘‘Samānasukhadukkhamhā, raṭṭhā pabbājitā ubho; Api sivi putte passesi, jāliṃ kaṇhājinaṃ cubho.",
      "english": "",
      "sinhala": ""
    },
    {
      "number": 2238,
      "pali": "‘‘Samaṇe brāhmaṇe nūna, brahmacariyaparāyaṇe; Ahaṃ loke abhissapiṃ, sīlavante bahussute; Tyajja putte na passāmi, jāliṃ kaṇhājinaṃ cubho’’.",
      "english": "",
      "sinhala": ""
    },
    {
      "number": 2239,
      "pali": "‘‘Ime te jambukā rukkhā, vedisā sinduvārakā; Vividhāni rukkhajātāni, te kumārā na dissare.",
      "english": "",
      "sinhala": ""
    },
    {
      "number": 2240,
      "pali": "‘‘Assatthā panasā ceme, nigrodhā ca kapitthanā; Vividhāni phalajātāni, te kumārā na dissare.",
      "english": "",
      "sinhala": ""
    },
    {
      "number": 2241,
      "pali": "‘‘Ime tiṭṭhanti ārāmā, ayaṃ sītūdakā nadī; Yatthassu pubbe kīḷiṃsu, te kumārā na dissare.",
      "english": "",
      "sinhala": ""
    },
    {
      "number": 2242,
      "pali": "‘‘Vividhāni pupphajātāni, asmiṃ uparipabbate; Yānassu pubbe dhāriṃsu, te kumārā na dissare.",
      "english": "",
      "sinhala": ""
    },
    {
      "number": 2243,
      "pali": "‘‘Vividhāni phalajātāni, asmiṃ uparipabbate; Yānassu pubbe bhuñjiṃsu, te kumārā na dissare.",
      "english": "",
      "sinhala": ""
    },
    {
      "number": 2244,
      "pali": "‘‘Ime te hatthikā assā, balibaddā ca te ime; Yehissu pubbe kīḷiṃsu, te kumārā na dissare’’.",
      "english": "",
      "sinhala": ""
    },
    {
      "number": 2245,
      "pali": "‘‘Ime sāmā sasolūkā, bahukā kadalīmigā; Yehissu pubbe kīḷiṃsu, te kumārā na dissare.",
      "english": "",
      "sinhala": ""
    },
    {
      "number": 2246,
      "pali": "‘‘Ime haṃsā ca koñcā ca, mayūrā citrapekhuṇā; Yehissu pubbe kīḷiṃsu, te kumārā na dissare’’.",
      "english": "",
      "sinhala": ""
    },
    {
      "number": 2247,
      "pali": "‘‘Imā tā vanagumbāyo, pupphitā sabbakālikā; Yatthassu pubbe kīḷiṃsu, te kumārā na dissare.",
      "english": "",
      "sinhala": ""
    },
    {
      "number": 2248,
      "pali": "‘‘Imā tā pokkharaṇī rammā, cakkavākūpakūjitā; Mandālakehi sañchannā, padumuppalakehi ca; Yatthassu pubbe kīḷiṃsu, te kumārā na dissare.",
      "english": "",
      "sinhala": ""
    },
    {
      "number": 2249,
      "pali": "‘‘Na te kaṭṭhāni bhinnāni, na te udakamāhataṃ; Aggipi te na hāpito, kiṃ nu mandova jhāyasi.",
      "english": "",
      "sinhala": ""
    },
    {
      "number": 2250,
      "pali": "‘‘Piyo piyena saṅgamma, samo me [samohaṃ (syā.), sammohaṃ (ka.)] byapahaññati; Tyajja putte na passāmi, jāliṃ kaṇhājinaṃ cubho’’.",
      "english": "",
      "sinhala": ""
    },
    {
      "number": 2251,
      "pali": "‘‘Na kho no deva passāmi, yena te nīhatā matā; Kākolāpi na vassanti, matā me nūna dārakā.",
      "english": "",
      "sinhala": ""
    },
    {
      "number": 2252,
      "pali": "‘‘Na kho no deva passāmi, yena te nīhatā matā; Sakuṇāpi na vassanti, matā me nūna dārakā’’.",
      "english": "",
      "sinhala": ""
    },
    {
      "number": 2253,
      "pali": "‘‘Sā tattha paridevitvā, pabbatāni vanāni ca; Punadevassamaṃ gantvā, rodi sāmikasantike [sāmikasantike rodi (sī. syā. pī.)].",
      "english": "",
      "sinhala": ""
    },
    {
      "number": 2254,
      "pali": "‘‘‘Na kho no deva passāmi, yena te nīhatā matā; Kākolāpi na vassanti, matā me nūna dārakā.",
      "english": "",
      "sinhala": ""
    },
    {
      "number": 2255,
      "pali": "‘‘‘Na kho no deva passāmi, yena te nīhatā matā; Sakuṇāpi na vassanti, matā me nūna dārakā.",
      "english": "",
      "sinhala": ""
    },
    {
      "number": 2256,
      "pali": "‘‘‘Na kho no deva passāmi, yena te nīhatā matā; Vicaranti rukkhamūlesu, pabbatesu guhāsu ca’.",
      "english": "",
      "sinhala": ""
    },
    {
      "number": 2257,
      "pali": "‘‘Iti maddī varārohā, rājaputtī yasassinī; Bāhā paggayha kanditvā, tattheva patitā chamā’’.",
      "english": "",
      "sinhala": ""
    },
    {
      "number": 2258,
      "pali": "‘‘Tamajjhapattaṃ rājaputtiṃ, udakenābhisiñcatha; Assatthaṃ naṃ viditvāna, atha naṃ etadabravi’’.",
      "english": "",
      "sinhala": ""
    },
    {
      "number": 2259,
      "pali": "‘‘Ādiyeneva te maddi, dukkhaṃ nakkhātumicchisaṃ; Daliddo yācako vuḍḍho, brāhmaṇo gharamāgato.",
      "english": "",
      "sinhala": ""
    },
    {
      "number": 2260,
      "pali": "‘‘Tassa dinnā mayā puttā, maddi mā bhāyi assasa; Maṃ passa maddi mā putte, mā bāḷhaṃ paridevasi; Lacchāma putte jīvantā, arogā ca bhavāmase.",
      "english": "",
      "sinhala": ""
    },
    {
      "number": 2261,
      "pali": "‘‘Putte pasuñca dhaññañca, yañca aññaṃ ghare dhanaṃ; Dajjā sappuriso dānaṃ, disvā yācakamāgataṃ; Anumodāhi me maddi, puttake dānamuttamaṃ’’.",
      "english": "",
      "sinhala": ""
    },
    {
      "number": 2262,
      "pali": "‘‘Anumodāmi te deva, puttake dānamuttamaṃ; Datvā cittaṃ pasādehi, bhiyyo dānaṃ dado bhava.",
      "english": "",
      "sinhala": ""
    },
    {
      "number": 2263,
      "pali": "‘‘Yo tvaṃ maccherabhūtesu, manussesu janādhipa; Brāhmaṇassa adā dānaṃ, sivīnaṃ raṭṭhavaḍḍhano’’.",
      "english": "",
      "sinhala": ""
    },
    {
      "number": 2264,
      "pali": "‘‘Ninnāditā te pathavī, saddo te tidivaṅgato; Samantā vijjutā āguṃ, girīnaṃva patissutā.",
      "english": "",
      "sinhala": ""
    },
    {
      "number": 2265,
      "pali": "‘‘Tassa te anumodanti, ubho nāradapabbatā; Indo ca brahmā pajāpati, somo yamo vessavaṇo; Sabbe devānumodanti, tāvatiṃsā saindakā.",
      "english": "",
      "sinhala": ""
    },
    {
      "number": 2266,
      "pali": "‘‘Iti maddī varārohā, rājaputtī yasassinī; Vessantarassa anumodi, puttake dānamuttamaṃ’’. Maddīpabbaṃ nāma. ",
      "english": "",
      "sinhala": ""
    },
    {
      "number": 2267,
      "pali": "Tato ratyā vivasāne, sūriyassuggamanaṃ pati; Sakko brāhmaṇavaṇṇena, pāto tesaṃ adissatha.",
      "english": "",
      "sinhala": "",
      "paliTitle":"Sakkapabbaṃ"
    },
    {
      "number": 2268,
      "pali": "‘‘Kacci nu bhoto kusalaṃ, kacci bhoto anāmayaṃ; Kacci uñchena yāpetha, kacci mūlaphalā bahū.",
      "english": "",
      "sinhala": ""
    },
    {
      "number": 2269,
      "pali": "‘‘Kacci ḍaṃsā makasā ca, appameva sarīsapā; Vane vāḷamigākiṇṇe, kacci hiṃsā na vijjati’’.",
      "english": "",
      "sinhala": ""
    },
    {
      "number": 2270,
      "pali": "‘‘Kusalañceva no brahme, atho brahme anāmayaṃ; Atho uñchena yāpema, atho mūlaphalā bahū.",
      "english": "",
      "sinhala": ""
    },
    {
      "number": 2271,
      "pali": "‘‘Atho ḍaṃsā makasā ca, appameva sarīsapā; Vane vāḷamigākiṇṇe, hiṃsā mayhaṃ na vijjati.",
      "english": "",
      "sinhala": ""
    },
    {
      "number": 2272,
      "pali": "‘‘Satta no māse vasataṃ, araññe jīvasokinaṃ; Idaṃ dutiyaṃ passāma, brāhmaṇaṃ devavaṇṇinaṃ; Ādāya veḷuvaṃ daṇḍaṃ, dhārentaṃ ajinakkhipaṃ.",
      "english": "",
      "sinhala": ""
    },
    {
      "number": 2273,
      "pali": "‘‘Svāgataṃ te mahābrahme, atho me adurāgataṃ; Anto pavisa bhaddante, pāde pakkhālayassu te.",
      "english": "",
      "sinhala": ""
    },
    {
      "number": 2274,
      "pali": "‘‘Tindukāni piyālāni, madhuke kāsumāriyo; Phalāni khuddakappāni, bhuñja brahme varaṃ varaṃ.",
      "english": "",
      "sinhala": ""
    },
    {
      "number": 2275,
      "pali": "‘‘Idampi pānīyaṃ sītaṃ, ābhataṃ girigabbharā; Tato piva mahābrahme, sace tvaṃ abhikaṅkhasi.",
      "english": "",
      "sinhala": ""
    },
    {
      "number": 2276,
      "pali": "‘‘Atha tvaṃ kena vaṇṇena, kena vā pana hetunā; Anuppatto brahāraññaṃ, taṃ me akkhāhi pucchito’’.",
      "english": "",
      "sinhala": ""
    },
    {
      "number": 2277,
      "pali": "‘‘Yathā vārivaho pūro, sabbakālaṃ na khīyati; Evaṃ taṃ yācitāgacchiṃ, bhariyaṃ me dehi yācito’’.",
      "english": "",
      "sinhala": ""
    },
    {
      "number": 2278,
      "pali": "‘‘Dadāmi na vikampāmi, yaṃ maṃ yācasi brāhmaṇa; Santaṃ nappaṭiguyhāmi, dāne me ramatī mano’’.",
      "english": "",
      "sinhala": ""
    },
    {
      "number": 2279,
      "pali": "‘‘Maddiṃ hatthe gahetvāna, udakassa kamaṇḍaluṃ; Brāhmaṇassa adā dānaṃ, sivīnaṃ raṭṭhavaḍḍhano.",
      "english": "",
      "sinhala": ""
    },
    {
      "number": 2280,
      "pali": "‘‘Tadāsi yaṃ bhiṃsanakaṃ, tadāsi lomahaṃsanaṃ; Maddiṃ paricajantassa, medanī sampakampatha.",
      "english": "",
      "sinhala": ""
    },
    {
      "number": 2281,
      "pali": "‘‘Neva sā maddī bhākuṭi, na sandhīyati na rodati; Pekkhatevassa tuṇhī sā, eso jānāti yaṃ varaṃ’’.",
      "english": "",
      "sinhala": ""
    },
    {
      "number": 2282,
      "pali": "‘‘Komārī yassāhaṃ bhariyā, sāmiko mama issaro; Yassicche tassa maṃ dajjā, vikkiṇeyya haneyya vā’’.",
      "english": "",
      "sinhala": ""
    },
    {
      "number": 2283,
      "pali": "‘‘Tesaṃ saṅkappamaññāya, devindo etadabravi; Sabbe jitā te paccūhā, ye dibbā ye ca mānusā.",
      "english": "",
      "sinhala": ""
    },
    {
      "number": 2284,
      "pali": "‘‘Ninnāditā te pathavī, saddo te tidivaṅgato; Samantā vijjutā āguṃ, girīnaṃva patissutā.",
      "english": "",
      "sinhala": ""
    },
    {
      "number": 2285,
      "pali": "‘‘Tassa te anumodanti, ubho nāradapabbatā; Indo ca brahmā pajāpati, somo yamo vessavaṇo; Sabbe devānumodanti, dukkarañhi karoti so.",
      "english": "",
      "sinhala": ""
    },
    {
      "number": 2286,
      "pali": "‘‘Duddadaṃ dadamānānaṃ, dukkaraṃ kamma kubbataṃ; Asanto nānukubbanti, sataṃ dhammo durannayo.",
      "english": "",
      "sinhala": ""
    },
    {
      "number": 2287,
      "pali": "‘‘Tasmā satañca asataṃ, nānā hoti ito gati; Asanto nirayaṃ yanti, santo saggaparāyaṇā.",
      "english": "",
      "sinhala": ""
    },
    {
      "number": 2288,
      "pali": "‘‘Yametaṃ kumāre adā, bhariyaṃ adā vane vasaṃ; Brahmayānamanokkamma, sagge te taṃ vipaccatu’’.",
      "english": "",
      "sinhala": ""
    },
    {
      "number": 2289,
      "pali": "‘‘Dadāmi bhoto bhariyaṃ, maddiṃ sabbaṅgasobhanaṃ; Tvañceva maddiyā channo, maddī ca patinā saha.",
      "english": "",
      "sinhala": ""
    },
    {
      "number": 2290,
      "pali": "‘‘Yathā payo ca saṅkho ca, ubho samānavaṇṇino; Evaṃ tuvañca maddī ca, samānamanacetasā.",
      "english": "",
      "sinhala": ""
    },
    {
      "number": 2291,
      "pali": "‘‘Avaruddhettha araññasmiṃ, ubho sammatha assame; Khattiyā gottasampannā, sujātā mātupettito; Yathā puññāni kayirātha, dadantā aparāparaṃ’’.",
      "english": "",
      "sinhala": ""
    },
    {
      "number": 2292,
      "pali": "‘‘Sakkohamasmi devindo, āgatosmi tavantike; Varaṃ varassu rājisi, vare aṭṭha dadāmi te’’.",
      "english": "",
      "sinhala": ""
    },
    {
      "number": 2293,
      "pali": "‘‘Varaṃ ce me ado sakka, sabbabhūtānamissara; Pitā maṃ anumodeyya, ito pattaṃ sakaṃ gharaṃ; Āsanena nimanteyya, paṭhametaṃ varaṃ vare.",
      "english": "",
      "sinhala": ""
    },
    {
      "number": 2294,
      "pali": "‘‘Purisassa vadhaṃ na roceyyaṃ, api kibbisakārakaṃ; Vajjhaṃ vadhamhā moceyyaṃ, dutiyetaṃ varaṃ vare.",
      "english": "",
      "sinhala": ""
    },
    {
      "number": 2295,
      "pali": "‘‘Ye vuḍḍhā ye ca daharā, ye ca majjhimaporisā; Mameva upajīveyyuṃ, tatiyetaṃ varaṃ vare.",
      "english": "",
      "sinhala": ""
    },
    {
      "number": 2296,
      "pali": "‘‘Paradāraṃ na gaccheyyaṃ, sadārapasuto siyaṃ; Thīnaṃ vasaṃ na gaccheyyaṃ, catutthetaṃ varaṃ vare.",
      "english": "",
      "sinhala": ""
    },
    {
      "number": 2297,
      "pali": "‘‘Putto me sakka jāyetha, so ca dīghāyuko siyā; Dhammena jine pathaviṃ, pañcametaṃ varaṃ vare.",
      "english": "",
      "sinhala": ""
    },
    {
      "number": 2298,
      "pali": "‘‘Tato ratyā vivasāne, sūriyassuggamanaṃ pati; Dibbā bhakkhā pātubhaveyyuṃ, chaṭṭhametaṃ varaṃ vare.",
      "english": "",
      "sinhala": ""
    },
    {
      "number": 2299,
      "pali": "‘‘Dadato me na khīyetha, datvā nānutapeyyahaṃ; Dadaṃ cittaṃ pasādeyyaṃ, sattametaṃ varaṃ vare.",
      "english": "",
      "sinhala": ""
    },
    {
      "number": 2300,
      "pali": "‘‘Ito vimuccamānāhaṃ, saggagāmī visesagū; Anivatti tato assaṃ, aṭṭhametaṃ varaṃ vare’’.",
      "english": "",
      "sinhala": ""
    },
    {
      "number": 2301,
      "pali": "‘‘Tassa taṃ vacanaṃ sutvā, devindo etadabravi; Aciraṃ vata te tato, pitā taṃ daṭṭhumessati’’.",
      "english": "",
      "sinhala": ""
    },
    {
      "number": 2302,
      "pali": "‘‘Idaṃ vatvāna maghavā, devarājā sujampati; Vessantare varaṃ datvā, saggakāyaṃ apakkami’’. Sakkapabbaṃ nāma. ",
      "english": "",
      "sinhala": ""
    },
    {
      "number": 2303,
      "pali": "‘‘Kassetaṃ mukhamābhāti, hemaṃ vuttattamagginā; Nikkhaṃva jātarūpassa, ukkāmukhapahaṃsitaṃ.",
      "english": "",
      "sinhala": "",
      "paliTitle":"Mahārājapabbaṃ"
    },
    {
      "number": 2304,
      "pali": "‘‘Ubho sadisapaccaṅgā, ubho sadisalakkhaṇā; Jālissa sadiso eko, ekā kaṇhājinā yathā.",
      "english": "",
      "sinhala": ""
    },
    {
      "number": 2305,
      "pali": "‘‘Sīhā bilāva nikkhantā, ubho sampatirūpakā; Jātarūpamayāyeva, ime dissanti dārakā’’.",
      "english": "",
      "sinhala": ""
    },
    {
      "number": 2306,
      "pali": "‘‘Kuto nu bhavaṃ bhāradvāja, ime ānesi dārake; Ajja raṭṭhaṃ anuppatto, kuhiṃ gacchasi brāhmaṇa’’ [idaṃ gāthaddhaṃ pī potthake natthi].",
      "english": "",
      "sinhala": ""
    },
    {
      "number": 2307,
      "pali": "‘‘Mayhaṃ te dārakā deva, dinnā vittena sañjaya; Ajja pannarasā ratti, yato laddhā [dinnā (sī. pī.)] me dārakā’’.",
      "english": "",
      "sinhala": ""
    },
    {
      "number": 2308,
      "pali": "‘‘Kena vā vācapeyyena, sammāñāyena saddahe; Ko tetaṃ dānamadadā, puttake dānamuttamaṃ’’.",
      "english": "",
      "sinhala": ""
    },
    {
      "number": 2309,
      "pali": "‘‘Yo yācataṃ patiṭṭhāsi, bhūtānaṃ dharaṇīriva; So me vessantaro rājā, puttedāsi vane vasaṃ.",
      "english": "",
      "sinhala": ""
    },
    {
      "number": 2310,
      "pali": "‘‘Yo yācataṃ gatī āsi, savantīnaṃva sāgaro; So me vessantaro rājā, puttedāsi vane vasaṃ’’.",
      "english": "",
      "sinhala": ""
    },
    {
      "number": 2311,
      "pali": "‘‘Dukkaṭaṃ vata bho raññā, saddhena gharamesinā; Kathaṃ nu puttake dajjā, araññe avaruddhako.",
      "english": "",
      "sinhala": ""
    },
    {
      "number": 2312,
      "pali": "‘‘Imaṃ bhonto nisāmetha, yāvantettha samāgatā; Kathaṃ vessantaro rājā, puttedāsi vane vasaṃ.",
      "english": "",
      "sinhala": ""
    },
    {
      "number": 2313,
      "pali": "‘‘Dāsiṃ dāsaṃ ca [dāsaṃ dāsi ca (sī. pī.)] so dajjā, assaṃ cassatarīrathaṃ; Hatthiñca kuñjaraṃ dajja, kathaṃ so dajja dārake’’.",
      "english": "",
      "sinhala": ""
    },
    {
      "number": 2314,
      "pali": "‘‘Yassa nassa [natthi (sī. pī.)] ghare dāso, asso cassatarīratho; Hatthī ca kuñjaro nāgo, kiṃ so dajjā pitāmaha’’.",
      "english": "",
      "sinhala": ""
    },
    {
      "number": 2315,
      "pali": "‘‘Dānamassa pasaṃsāma, na ca nindāma puttakā; Kathaṃ nu hadayaṃ āsi, tumhe datvā vanibbake’’.",
      "english": "",
      "sinhala": ""
    },
    {
      "number": 2316,
      "pali": "‘‘Dukkhassa hadayaṃ āsi, atho uṇhampi passasi; Rohinīheva tambakkhī, pitā assūni vattayi’’.",
      "english": "",
      "sinhala": ""
    },
    {
      "number": 2317,
      "pali": "‘‘Yaṃ taṃ kaṇhājināvoca, ayaṃ maṃ tāta brāhmaṇo; Laṭṭhiyā paṭikoṭeti, ghare jātaṃva dāsiyaṃ.",
      "english": "",
      "sinhala": ""
    },
    {
      "number": 2318,
      "pali": "‘‘Na cāyaṃ brāhmaṇo tāta, dhammikā honti brāhmaṇā; Yakkho brāhmaṇavaṇṇena, khādituṃ tāta neti no; Nīyamāne pisācena, kinnu tāta udikkhasi’’.",
      "english": "",
      "sinhala": ""
    },
    {
      "number": 2319,
      "pali": "‘‘Rājaputtī ca vo mātā, rājaputto ca vo pitā; Pubbe me aṅgamāruyha, kiṃ nu tiṭṭhatha ārakā’’.",
      "english": "",
      "sinhala": ""
    },
    {
      "number": 2320,
      "pali": "‘‘Rājaputtī ca no mātā, rājaputto ca no pitā; Dāsā mayaṃ brāhmaṇassa, tasmā tiṭṭhāma ārakā’’.",
      "english": "",
      "sinhala": ""
    },
    {
      "number": 2321,
      "pali": "‘‘Mā sammevaṃ avacuttha, ḍayhate hadayaṃ mama; Citakāyaṃva me kāyo, āsane na sukhaṃ labhe.",
      "english": "",
      "sinhala": ""
    },
    {
      "number": 2322,
      "pali": "‘‘Mā sammevaṃ avacuttha, bhiyyo sokaṃ janetha maṃ; Nikkiṇissāmi dabbena, na vo dāsā bhavissatha.",
      "english": "",
      "sinhala": ""
    },
    {
      "number": 2323,
      "pali": "‘‘Kimagghiyañhi vo tāta, brāhmaṇassa pitā adā; Yathābhūtaṃ me akkhātha, paṭipādentu brāhmaṇaṃ’’.",
      "english": "",
      "sinhala": ""
    },
    {
      "number": 2324,
      "pali": "‘‘Sahassagghañhi maṃ tāta, brāhmaṇassa pitā adā; Atha [acchaṃ (sī. syā. ka.)] kaṇhājinaṃ kaññaṃ, hatthinā ca satena ca’’ [hatthiādisatena ca (syā.), hatthinādisatena ca (ka.)].",
      "english": "",
      "sinhala": ""
    },
    {
      "number": 2325,
      "pali": "‘‘Uṭṭhehi katte taramāno, brāhmaṇassa avākara; Dāsisataṃ dāsasataṃ, gavaṃ hatthusabhaṃ sataṃ; Jātarūpasahassañca, puttānaṃ dehi nikkayaṃ.",
      "english": "",
      "sinhala": ""
    },
    {
      "number": 2326,
      "pali": "‘‘Tato kattā taramāno, brāhmaṇassa avākari; Dāsisataṃ dāsasataṃ, gavaṃ hatthusabhaṃ sataṃ; Jātarūpasahassañca, puttānaṃdāsi nikkayaṃ’’.",
      "english": "",
      "sinhala": ""
    },
    {
      "number": 2327,
      "pali": "‘‘Nikkiṇitvā nahāpetvā, bhojayitvāna dārake; Samalaṅkaritvā bhaṇḍena, ucchaṅge upavesayuṃ.",
      "english": "",
      "sinhala": ""
    },
    {
      "number": 2328,
      "pali": "‘‘Sīsaṃ nhāte sucivatthe, sabbābharaṇabhūsite; Rājā aṅke karitvāna, ayyako paripucchatha.",
      "english": "",
      "sinhala": ""
    },
    {
      "number": 2329,
      "pali": "‘‘Kuṇḍale ghusite māle, sabbābharaṇabhūsite; Rājā aṅke karitvāna, idaṃ vacanamabravi.",
      "english": "",
      "sinhala": ""
    },
    {
      "number": 2330,
      "pali": "‘‘Kacci ubho arogā te, jāli mātāpitā tava; Kacci uñchena yāpetha, kacci mūlaphalā bahū.",
      "english": "",
      "sinhala": ""
    },
    {
      "number": 2331,
      "pali": "‘‘Kacci ḍaṃsā makasā ca, appameva sarīsapā; Vane vāḷamigākiṇṇe, kacci hiṃsā na vijjati’’.",
      "english": "",
      "sinhala": ""
    },
    {
      "number": 2332,
      "pali": "‘‘Atho ubho arogā me, deva mātāpitā mama; Atho uñchena yāpenti, atho mūlaphalā bahū.",
      "english": "",
      "sinhala": ""
    },
    {
      "number": 2333,
      "pali": "‘‘Atho ḍaṃsā makasā ca, appameva sarīsapā; Vane vāḷamigākiṇṇe, hiṃsā nesaṃ na vijjati.",
      "english": "",
      "sinhala": ""
    },
    {
      "number": 2334,
      "pali": "‘‘Khaṇantālukalambāni, bilāni takkalāni ca; Kolaṃ bhallātakaṃ bellaṃ, sā no āhatva posati.",
      "english": "",
      "sinhala": ""
    },
    {
      "number": 2335,
      "pali": "‘‘Yañceva sā āharati, vanamūlaphalahāriyā; Taṃ no sabbe samāgantvā, rattiṃ bhuñjāma no divā.",
      "english": "",
      "sinhala": ""
    },
    {
      "number": 2336,
      "pali": "‘‘Ammāva no kisā paṇḍu, āharantī dumapphalaṃ; Vātātapena sukhumālī, padumaṃ hatthagatāmiva.",
      "english": "",
      "sinhala": ""
    },
    {
      "number": 2337,
      "pali": "‘‘Ammāya patanūkesā, vicarantyā brahāvane; Vane vāḷamigākiṇṇe, khaggadīpinisevite.",
      "english": "",
      "sinhala": ""
    },
    {
      "number": 2338,
      "pali": "‘‘Kesesu jaṭaṃ bandhitvā, kacche jallamadhārayi; Cammavāsī chamā seti, jātavedaṃ namassati.",
      "english": "",
      "sinhala": ""
    },
    {
      "number": 2339,
      "pali": "‘‘Puttā piyā manussānaṃ, lokasmiṃ udapajjisuṃ; Na hi nūnamhākaṃ ayyassa, putte sneho ajāyatha’’.",
      "english": "",
      "sinhala": ""
    },
    {
      "number": 2340,
      "pali": "‘‘Dukkaṭañca hi no putta, bhūnahaccaṃ kataṃ mayā; Yohaṃ sivīnaṃ vacanā, pabbājesimadūsakaṃ.",
      "english": "",
      "sinhala": ""
    },
    {
      "number": 2341,
      "pali": "‘‘Yaṃ me kiñci idha atthi, dhanaṃ dhaññañca vijjati; Etu vessantaro rājā, siviraṭṭhe pasāsatu’’.",
      "english": "",
      "sinhala": ""
    },
    {
      "number": 2342,
      "pali": "‘‘Na deva mayhaṃ vacanā, ehiti sivisuttamo; Sayameva devo gantvā, siñca bhogehi atrajaṃ’’.",
      "english": "",
      "sinhala": ""
    },
    {
      "number": 2343,
      "pali": "‘‘Tato senāpatiṃ rājā, sajjayo ajjhabhāsatha; Hatthī assā rathā pattī, senā sannāhayantu naṃ; Negamā ca maṃ anventu, brāhmaṇā ca purohitā.",
      "english": "",
      "sinhala": ""
    },
    {
      "number": 2344,
      "pali": "‘‘Tato saṭṭhisahassāni, yodhino [yuthino (ka.)] cārudassanā; Khippamāyantu sannaddhā, nānāvaṇṇehilaṅkatā.",
      "english": "",
      "sinhala": ""
    },
    {
      "number": 2345,
      "pali": "‘‘Nīlavatthadharā neke [nīlavaṇṇadharāneke (sī. pī.), nīlavatthadharā eke (?)], pītāneke nivāsitā; Aññe lohitauṇhīsā, suddhāneke nivāsitā; Khippamāyantu sannaddhā, nānāvaṇṇehilaṅkatā.",
      "english": "",
      "sinhala": ""
    },
    {
      "number": 2346,
      "pali": "‘‘Himavā yathā gandhadharo, pabbato gandhamādano; Nānārukkhehi sañchanno, mahābhūtagaṇālayo.",
      "english": "",
      "sinhala": ""
    },
    {
      "number": 2347,
      "pali": "‘‘Osadhehi ca dibbehi, disā bhāti pavāti ca; Khippamāyantu sannaddhā, disā bhantu pavantu ca.",
      "english": "",
      "sinhala": ""
    },
    {
      "number": 2348,
      "pali": "‘‘Tato nāgasahassāni, yojayantu catuddasa; Suvaṇṇakacchā mātaṅgā, hemakappanavāsasā.",
      "english": "",
      "sinhala": ""
    },
    {
      "number": 2349,
      "pali": "‘‘Ārūḷhā gāmaṇīyehi, tomaraṅkusapāṇibhi; Khippamāyantu sannaddhā, hatthikkhandhehi dassitā.",
      "english": "",
      "sinhala": ""
    },
    {
      "number": 2350,
      "pali": "‘‘Tato assasahassāni, yojayantu catuddasa; Ājānīyāva jātiyā, sindhavā sīghavāhanā.",
      "english": "",
      "sinhala": ""
    },
    {
      "number": 2351,
      "pali": "‘‘Ārūḷhā gāmaṇīyehi, illiyācāpadhāribhi; Khippamāyantu sannaddhā, assapiṭṭhe alaṅkatā.",
      "english": "",
      "sinhala": ""
    },
    {
      "number": 2352,
      "pali": "‘‘Tato rathasahassāni, yojayantu catuddasa; Ayosukatanemiyo, suvaṇṇacitapakkhare.",
      "english": "",
      "sinhala": ""
    },
    {
      "number": 2353,
      "pali": "‘‘Āropentu dhaje tattha, cammāni kavacāni ca; Vippālentu [vipphālentu (sī. syā. pī.)] ca cāpāni, daḷhadhammā pahārino; Khippamāyantu sannaddhā, rathesu rathajīvino’’.",
      "english": "",
      "sinhala": ""
    },
    {
      "number": 2354,
      "pali": "‘‘Lājāolopiyā [lājā olokirā (ka.)] pupphā, mālāgandhavilepanā; Agghiyāni ca tiṭṭhantu, yena maggena ehiti.",
      "english": "",
      "sinhala": ""
    },
    {
      "number": 2355,
      "pali": "‘‘Gāme gāme sataṃ kumbhā, merayassa surāya ca; Maggamhi patitiṭṭhantu [patitā ṭhantu (syā. ka.)], yena maggena ehiti.",
      "english": "",
      "sinhala": ""
    },
    {
      "number": 2356,
      "pali": "‘‘Maṃsā pūvā saṅkuliyo, kummāsā macchasaṃyutā; Maggamhi patitiṭṭhantu, yena maggena ehiti.",
      "english": "",
      "sinhala": ""
    },
    {
      "number": 2357,
      "pali": "‘‘Sappi telaṃ dadhi khīraṃ, kaṅgubījā [kaṅguvīhi (sī. pī.), kaṅgupiṭṭhā (syā.)] bahū surā; Maggamhi patitiṭṭhantu, yena maggena ehiti.",
      "english": "",
      "sinhala": ""
    },
    {
      "number": 2358,
      "pali": "‘‘Āḷārikā ca sūdā ca, naṭanaṭṭakagāyino; Pāṇissarā kumbhathūṇiyo, mandakā sokajjhāyikā [sokacchāyikā (ka.)].",
      "english": "",
      "sinhala": ""
    },
    {
      "number": 2359,
      "pali": "‘‘Āhaññantu sabbavīṇā, bheriyo dindimāni ca; Kharamukhāni dhamentu [vadantu (sī. pī.)], nadantu ekapokkharā.",
      "english": "",
      "sinhala": ""
    },
    {
      "number": 2360,
      "pali": "‘‘Mudiṅgā paṇavā saṅkhā, godhā parivadentikā; Dindimāni ca haññantu, kutumpa [kuṭumbā (sī. syā. pī.)] dindimāni ca’’.",
      "english": "",
      "sinhala": ""
    },
    {
      "number": 2361,
      "pali": "‘‘Sā senā mahatī āsi, uyyuttā sivivāhinī; Jālinā magganāyena, vaṅkaṃ pāyāsi pabbataṃ.",
      "english": "",
      "sinhala": ""
    },
    {
      "number": 2362,
      "pali": "‘‘Koñcaṃ nadati mātaṅgo, kuñjaro saṭṭhihāyano; Kacchāya baddhamānāya, koñcaṃ nadati vāraṇo.",
      "english": "",
      "sinhala": ""
    },
    {
      "number": 2363,
      "pali": "‘‘Ājānīyā hasiyanti [hasissiṃsu (sī. pī.)], nemighoso ajāyatha; Abbhaṃ rajo acchādesi, uyyuttā sivivāhinī.",
      "english": "",
      "sinhala": ""
    },
    {
      "number": 2364,
      "pali": "‘‘Sā senā mahatī āsi, uyyuttā hārahārinī; Jālinā magganāyena, vaṅkaṃ pāyāsi pabbataṃ.",
      "english": "",
      "sinhala": ""
    },
    {
      "number": 2365,
      "pali": "‘‘Te pāviṃsu brahāraññaṃ, bahusākhaṃ mahodakaṃ [bahudijaṃ (pī.)]; Puppharukkhehi sañchannaṃ, phalarukkhehi cūbhayaṃ.",
      "english": "",
      "sinhala": ""
    },
    {
      "number": 2366,
      "pali": "‘‘Tattha bindussarā vaggū, nānāvaṇṇā bahū dijā; Kūjantamupakūjanti, utusampupphite dume.",
      "english": "",
      "sinhala": ""
    },
    {
      "number": 2367,
      "pali": "‘‘Te gantvā dīghamaddhānaṃ, ahorattānamaccaye; Padesaṃ taṃ upāgacchuṃ, yattha vessantaro ahu’’. Mahārājapabbaṃ nāma. ",
      "english": "",
      "sinhala": ""
    },
    {
      "number": 2368,
      "pali": "‘‘Tesaṃ sutvāna nigghosaṃ, bhīto vessantaro ahu; Pabbataṃ abhiruhitvā, bhīto senaṃ udikkhati.",
      "english": "",
      "sinhala": "",
      "paliTitle":"Chakhattiyakammaṃ"
    },
    {
      "number": 2369,
      "pali": "‘‘Iṅgha maddi nisāmehi, nigghoso yādiso vane; Ājānīyā hasiyanti, dhajaggāni ca dissare.",
      "english": "",
      "sinhala": ""
    },
    {
      "number": 2370,
      "pali": "‘‘Ime nūna araññasmiṃ, migasaṅghāni luddakā; Vāgurāhi parikkhippa, sobbhaṃ pātetvā tāvade; Vikkosamānā tibbāhi, hanti nesaṃ varaṃ varaṃ.",
      "english": "",
      "sinhala": ""
    },
    {
      "number": 2371,
      "pali": "‘‘Yathā mayaṃ adūsakā, araññe avaruddhakā; Amittahatthattaṃ gatā, passa dubbalaghātakaṃ’’.",
      "english": "",
      "sinhala": ""
    },
    {
      "number": 2372,
      "pali": "‘‘Amittā nappasāheyyuṃ, aggīva udakaṇṇave; Tadeva tvaṃ vicintehi, api sotthi ito siyā’’.",
      "english": "",
      "sinhala": ""
    },
    {
      "number": 2373,
      "pali": "‘‘Tato vessantaro rājā, orohitvāna pabbatā; Nisīdi paṇṇasālāyaṃ, daḷhaṃ katvāna mānasaṃ’’.",
      "english": "",
      "sinhala": ""
    },
    {
      "number": 2374,
      "pali": "‘‘Nivattayitvāna rathaṃ, vuṭṭhapetvāna seniyo; Ekaṃ araññe viharantaṃ, pitā puttaṃ upāgami.",
      "english": "",
      "sinhala": ""
    },
    {
      "number": 2375,
      "pali": "‘‘Hatthikkhandhato oruyha, ekaṃso pañjalīkato; Parikiṇṇo [parikkhitto (sī. pī.)] amaccehi, puttaṃ siñcitumāgami.",
      "english": "",
      "sinhala": ""
    },
    {
      "number": 2376,
      "pali": "‘‘Tatthaddasa kumāraṃ so, rammarūpaṃ samāhitaṃ; Nisinnaṃ paṇṇasālāyaṃ, jhāyantaṃ akutobhayaṃ.",
      "english": "",
      "sinhala": ""
    },
    {
      "number": 2377,
      "pali": "‘‘Tañca disvāna āyantaṃ, pitaraṃ puttagiddhinaṃ; Vessantaro ca maddī ca, paccuggantvā avandisuṃ.",
      "english": "",
      "sinhala": ""
    },
    {
      "number": 2378,
      "pali": "‘‘Maddī ca sirasā pāde, sasurassābhivādayi; ‘Maddī ahañhi te deva, pāde vandāmi te suṇhā’ [husā (sī. syā. pī.)]; Tesu tattha palisajja, pāṇinā parimajjatha’’.",
      "english": "",
      "sinhala": ""
    },
    {
      "number": 2379,
      "pali": "‘‘Kacci vo kusalaṃ putta, kacci putta anāmayaṃ; Kacci uñchena yāpetha, kacci mūlaphalā bahū.",
      "english": "",
      "sinhala": ""
    },
    {
      "number": 2380,
      "pali": "‘‘Kacci ḍaṃsā makasā ca, appameva sarīsapā; Vane vāḷamigākiṇṇe, kacci hiṃsā na vijjati’’.",
      "english": "",
      "sinhala": ""
    },
    {
      "number": 2381,
      "pali": "‘‘Atthi no jīvikā deva, sā ca yādisakīdisā; Kasirā jīvikā homa [ahosi (?)], uñchācariyāya jīvitaṃ.",
      "english": "",
      "sinhala": ""
    },
    {
      "number": 2382,
      "pali": "‘‘Aniddhinaṃ mahārāja, dametassaṃva sārathi; Tyamhā aniddhikā dantā, asamiddhi dameti no.",
      "english": "",
      "sinhala": ""
    },
    {
      "number": 2383,
      "pali": "‘‘Api no kisāni maṃsāni, pitu mātu adassanā; Avaruddhānaṃ mahārāja, araññe jīvasokinaṃ’’.",
      "english": "",
      "sinhala": ""
    },
    {
      "number": 2384,
      "pali": "‘‘Yepi te siviseṭṭhassa, dāyādāpattamānasā; Jālī kaṇhājinā cubho, brāhmaṇassa vasānugā; Accāyikassa luddassa, yo ne gāvova sumbhati.",
      "english": "",
      "sinhala": ""
    },
    {
      "number": 2385,
      "pali": "‘‘Te rājaputtiyā putte, yadi jānātha saṃsatha; Pariyāpuṇātha no khippaṃ, sappadaṭṭhaṃva māṇavaṃ’’.",
      "english": "",
      "sinhala": ""
    },
    {
      "number": 2386,
      "pali": "‘‘Ubho kumārā nikkītā, jālī kaṇhājinā cubho; Brāhmaṇassa dhanaṃ datvā, putta mā bhāyi assasa’’.",
      "english": "",
      "sinhala": ""
    },
    {
      "number": 2387,
      "pali": "‘‘Kacci nu tāta kusalaṃ, kacci tāta anāmayaṃ; Kacci nu tāta me mātu, cakkhu na parihāyati’’.",
      "english": "",
      "sinhala": ""
    },
    {
      "number": 2388,
      "pali": "‘‘Kusalañceva me putta, atho putta anāmayaṃ; Atho ca putta te mātu, cakkhu na parihāyati’’.",
      "english": "",
      "sinhala": ""
    },
    {
      "number": 2389,
      "pali": "‘‘Kacci arogaṃ yoggaṃ te, kacci vahati vāhanaṃ; Kacci phīto janapado, kacci vuṭṭhi na chijjati’’.",
      "english": "",
      "sinhala": ""
    },
    {
      "number": 2390,
      "pali": "‘‘Atho arogaṃ yoggaṃ me, atho vahati vāhanaṃ; Atho phīto janapado, atho vuṭṭhi na chijjati’’.",
      "english": "",
      "sinhala": ""
    },
    {
      "number": 2391,
      "pali": "‘‘Iccevaṃ mantayantānaṃ, mātā nesaṃ adissatha; Rājaputtī giridvāre, pattikā anupāhanā.",
      "english": "",
      "sinhala": ""
    },
    {
      "number": 2392,
      "pali": "‘‘Tañca disvāna āyantaṃ, mātaraṃ puttagiddhiniṃ; Vessantaro ca maddī ca, paccuggantvā avandisuṃ.",
      "english": "",
      "sinhala": ""
    },
    {
      "number": 2393,
      "pali": "‘‘Maddī ca sirasā pāde, sassuyā abhivādayi; Maddī ahañhi te ayye, pāde vandāmi te suṇhā’’.",
      "english": "",
      "sinhala": ""
    },
    {
      "number": 2394,
      "pali": "‘‘Maddiñca puttakā disvā, dūrato sotthimāgatā; Kandantā mabhidhāviṃsu, vacchabālāva mātaraṃ.",
      "english": "",
      "sinhala": ""
    },
    {
      "number": 2395,
      "pali": "‘‘Maddī ca puttake disvā, dūrato sotthimāgate; Vāruṇīva pavedhentī, thanadhārābhisiñcatha’’.",
      "english": "",
      "sinhala": ""
    },
    {
      "number": 2396,
      "pali": "‘‘Samāgatānaṃ ñātīnaṃ, mahāghoso ajāyatha; Pabbatā samanādiṃsu, mahī pakampitā ahu.",
      "english": "",
      "sinhala": ""
    },
    {
      "number": 2397,
      "pali": "‘‘Vuṭṭhidhāraṃ pavattento, devo pāvassi tāvade; Atha vessantaro rājā, ñātīhi samagacchatha.",
      "english": "",
      "sinhala": ""
    },
    {
      "number": 2398,
      "pali": "‘‘Nattāro suṇisā putto, rājā devī ca ekato; Yadā samāgatā āsuṃ, tadāsi lomahaṃsanaṃ.",
      "english": "",
      "sinhala": ""
    },
    {
      "number": 2399,
      "pali": "‘‘Pañjalikā tassa yācanti, rodantā bherave vane; Vessantarañca maddiñca, sabbe raṭṭhā samāgatā; Tvaṃ nosi issaro rājā, rajjaṃ kāretha no ubho’’. Chakhattiyakammaṃ nāma.",
      "english": "",
      "sinhala": ""
    },
    {
      "number": 2400,
      "pali": "‘‘Dhammena rajjaṃ kārentaṃ, raṭṭhā pabbājayittha maṃ; Tvañca jānapadā ceva, negamā ca samāgatā’’.",
      "english": "",
      "sinhala": ""
    },
    {
      "number": 2401,
      "pali": "‘‘Dukkaṭañca hi no putta, bhūnahaccaṃ kataṃ mayā; Yohaṃ sivīnaṃ vacanā, pabbājesimadūsakaṃ’’.",
      "english": "",
      "sinhala": ""
    },
    {
      "number": 2402,
      "pali": "‘‘Yena kenaci vaṇṇena, pitu dukkhaṃ udabbahe; Mātu bhaginiyā cāpi, api pāṇehi attano’’.",
      "english": "",
      "sinhala": ""
    },
    {
      "number": 2403,
      "pali": "‘‘Tato vessantaro rājā, rajojallaṃ pavāhayi; Rajojallaṃ pavāhetvā, saṅkhavaṇṇaṃ [saccavaṇṇaṃ (sī. syā.)] adhārayi’’.",
      "english": "",
      "sinhala": ""
    },
    {
      "number": 2404,
      "pali": "‘‘Sīsaṃ nhāto sucivattho, sabbābharaṇabhūsito; Paccayaṃ nāgamāruyha, khaggaṃ bandhi parantapaṃ.",
      "english": "",
      "sinhala": ""
    },
    {
      "number": 2405,
      "pali": "‘‘Tato saṭṭhisahassāni, yodhino cārudassanā; Sahajātā pakiriṃsu, nandayantā rathesabhaṃ.",
      "english": "",
      "sinhala": ""
    },
    {
      "number": 2406,
      "pali": "‘‘Tato maddimpi nhāpesuṃ, sivikaññā samāgatā; Vessantaro taṃ pāletu, jālī kaṇhājinā cubho; Athopi taṃ mahārājā, sañjayo abhirakkhatu’’.",
      "english": "",
      "sinhala": ""
    },
    {
      "number": 2407,
      "pali": "‘‘Idañca paccayaṃ laddhā, pubbe saṃklesamattano; Ānandiyaṃ ācariṃsu, ramaṇīye giribbaje.",
      "english": "",
      "sinhala": ""
    },
    {
      "number": 2408,
      "pali": "‘‘Idañca paccayaṃ laddhā, pubbe saṃklesamattano; Ānandi vittā sumanā, putte saṅgamma lakkhaṇā.",
      "english": "",
      "sinhala": ""
    },
    {
      "number": 2409,
      "pali": "‘‘Idañca paccayaṃ laddhā, pubbe saṃklesamattano; Ānandi vittā patītā, saha puttehi lakkhaṇā’’.",
      "english": "",
      "sinhala": ""
    },
    {
      "number": 2410,
      "pali": "‘‘Ekabhattā pure āsiṃ, niccaṃ thaṇḍilasāyinī; Iti metaṃ vataṃ āsi, tumhaṃ kāmā hi puttakā.",
      "english": "",
      "sinhala": ""
    },
    {
      "number": 2411,
      "pali": "‘‘Taṃ me vataṃ samiddhajja, tumhe saṅgamma puttakā; Mātujampi taṃ pāletu, pitujampi ca puttaka; Athopi taṃ mahārājā, sañjayo abhirakkhatu.",
      "english": "",
      "sinhala": ""
    },
    {
      "number": 2412,
      "pali": "‘‘Yaṃ kiñcitthi kataṃ puññaṃ, mayhañceva pitucca te; Sabbena tena kusalena, ajaro amaro bhava’’.",
      "english": "",
      "sinhala": ""
    },
    {
      "number": 2413,
      "pali": "‘‘Kappāsikañca koseyyaṃ, khomakoṭumbarāni ca; Sassu suṇhāya pāhesi, yehi maddī asobhatha.",
      "english": "",
      "sinhala": ""
    },
    {
      "number": 2414,
      "pali": "‘‘Tato hemañca kāyūraṃ, gīveyyaṃ ratanāmayaṃ; Sassu suṇhāya pāhesi, yehi maddī asobhatha.",
      "english": "",
      "sinhala": ""
    },
    {
      "number": 2415,
      "pali": "‘‘Tato hemañca kāyūraṃ, aṅgadaṃ maṇimekhalaṃ; Sassu suṇhāya pāhesi, yehi maddī asobhatha.",
      "english": "",
      "sinhala": ""
    },
    {
      "number": 2416,
      "pali": "‘‘Uṇṇataṃ mukhaphullañca, nānāratte ca māṇike [māṇiye (sī. pī.)]; Sassu suṇhāya pāhesi, yehi maddī asobhatha.",
      "english": "",
      "sinhala": ""
    },
    {
      "number": 2417,
      "pali": "‘‘Uggatthanaṃ giṅgamakaṃ, mekhalaṃ pāṭipādakaṃ [paṭipādukaṃ (sī. syā.), pālipādakaṃ (pī.)]; Sassu suṇhāya pāhesi, yehi maddī asobhatha.",
      "english": "",
      "sinhala": ""
    },
    {
      "number": 2418,
      "pali": "‘‘Suttañca suttavajjañca, upanijjhāya seyyasi; Asobhatha rājaputtī, devakaññāva nandane.",
      "english": "",
      "sinhala": ""
    },
    {
      "number": 2419,
      "pali": "‘‘Sīsaṃ nhātā sucivatthā, sabbālaṅkārabhūsitā; Asobhatha rājaputtī, tāvatiṃseva accharā.",
      "english": "",
      "sinhala": ""
    },
    {
      "number": 2420,
      "pali": "‘‘Kadalīva vātacchupitā, jātā cittalatāvane; Dantāvaraṇasampannā, rājaputtī asobhatha.",
      "english": "",
      "sinhala": ""
    },
    {
      "number": 2421,
      "pali": "‘‘Sakuṇī mānusinīva, jātā cittapattā patī; Nigrodhapakkabimboṭṭhī, rājaputtī asobhatha.",
      "english": "",
      "sinhala": ""
    },
    {
      "number": 2422,
      "pali": "‘‘Tassā ca nāgamānesuṃ, nātibaddhaṃva kuñjaraṃ; Sattikkhamaṃ sarakkhamaṃ, īsādantaṃ urūḷhavaṃ.",
      "english": "",
      "sinhala": ""
    },
    {
      "number": 2423,
      "pali": "‘‘Sā maddī nāgamāruhi, nātibaddhaṃva kuñjaraṃ; Sattikkhamaṃ sarakkhamaṃ, īsādantaṃ urūḷhavaṃ’’.",
      "english": "",
      "sinhala": ""
    },
    {
      "number": 2424,
      "pali": "‘‘Sabbamhi taṃaraññamhi, yāvantettha migā ahuṃ; Vessantarassa tejena, naññamaññaṃ viheṭhayuṃ.",
      "english": "",
      "sinhala": ""
    },
    {
      "number": 2425,
      "pali": "‘‘Sabbamhi taṃaraññamhi, yāvantettha dijā ahuṃ; Vessantarassa tejena, naññamaññaṃ viheṭhayuṃ.",
      "english": "",
      "sinhala": ""
    },
    {
      "number": 2426,
      "pali": "‘‘Sabbamhi taṃaraññamhi, yāvantettha migā ahuṃ; Ekajjhaṃ sannipātiṃsu, vessantare payātamhi; Sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 2427,
      "pali": "‘‘Sabbamhi taṃaraññamhi, yāvantettha dijā ahuṃ; Ekajjhaṃ sannipātiṃsu, vessantare payātamhi; Sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 2428,
      "pali": "‘‘Sabbamhi taṃaraññamhi, yāvantettha migā ahuṃ; Nāssu mañjū nikūjiṃsu, vessantare payātamhi; Sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 2429,
      "pali": "‘‘Sabbamhi taṃaraññamhi, yāvantettha dijā ahuṃ; Nāssu mañjū nikūjiṃsu, vessantare payātamhi; Sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 2430,
      "pali": "‘‘Paṭiyatto rājamaggo, vicitto pupphasanthato; Vasi vessantaro yattha, yāvatāva jetuttarā.",
      "english": "",
      "sinhala": ""
    },
    {
      "number": 2431,
      "pali": "‘‘Tato saṭṭhisahassāni, yodhino cārudassanā; Samantā parikiriṃsu, vessantare payātamhi; Sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 2432,
      "pali": "‘‘Orodhā ca kumārā ca, vesiyānā ca brāhmaṇā; Samantā parikiriṃsu, vessantare payātamhi; Sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 2433,
      "pali": "‘‘Hatthārohā anīkaṭṭhā, rathikā pattikārakā; Samantā parikiriṃsu, vessantare payātamhi; Sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 2434,
      "pali": "‘‘Samāgatā jānapadā, negamā ca samāgatā; Samantā parikiriṃsu, vessantare payātamhi; Sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 2435,
      "pali": "‘‘Karoṭiyā cammadharā, illīhatthā [indihatthā (syā. ka.), khaggahatthā (sī. pī.)] suvammino; Purato paṭipajjiṃsu, vessantare payātamhi; Sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 2436,
      "pali": "‘‘Te pāvisuṃ puraṃ rammaṃ, mahāpākāratoraṇaṃ; Upetaṃ annapānehi, naccagītehi cūbhayaṃ.",
      "english": "",
      "sinhala": ""
    },
    {
      "number": 2437,
      "pali": "‘‘Vittā jānapadā āsuṃ, negamā ca samāgatā; Anuppatte kumāramhi, sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 2438,
      "pali": "‘‘Celukkhepo avattittha, āgate dhanadāyake; Nandiṃ pavesi [nandi-ppavesi (sī. syā. pī.)] nagare, bandhanā mokkho aghosatha.",
      "english": "",
      "sinhala": ""
    },
    {
      "number": 2439,
      "pali": "‘‘Jātarūpamayaṃ vassaṃ, devo pāvassi tāvade; Vessantare paviṭṭhamhi, sivīnaṃ raṭṭhavaḍḍhane.",
      "english": "",
      "sinhala": ""
    },
    {
      "number": 2440,
      "pali": "‘‘Tato vessantaro rājā, dānaṃ datvāna khattiyo; Kāyassa bhedā sappañño, saggaṃ so upapajjathā’’ti. Vessantarajātakaṃ dasamaṃ. Mahānipāta niṭṭhitā. ",
      "english": "",
      "sinhala": ""
    }
  ],
  "footer": {
    "pali": "",
    "english": "",
    "sinhala": ""
  }
}