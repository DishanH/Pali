{
  "id": "ja.2",
  "title": {
    "pali": "Dukanipāto",
    "english": "",
    "sinhala": ""
  },
  "sections": [
    {
      "number": 1,
      "pali": "Daḷhaṃ daḷhassa khipati, balliko [malliko (sī. pī.)] mudunā muduṃ; Sādhumpi sādhunā jeti, asādhumpi asādhunā; Etādiso ayaṃ rājā, maggā uyyāhi sārathi.",
      "english": "",
      "sinhala": "",
      "paliTitle": "151. Rājovādajātakaṃ (2-1-1)",
      "nipataTitle": "Dukanipāto",
      "vaggaTitle": "Daḷhavaggo"
    },
    {
      "number": 2,
      "pali": "Akkodhena jine kodhaṃ, asādhuṃ sādhunā jine; Jine kadariyaṃ dānena, saccenālikavādinaṃ; Etādiso ayaṃ rājā, maggā uyyāhi sārathīti. Rājovādajātakaṃ paṭhamaṃ.",
      "english": "",
      "sinhala": ""
    },
    {
      "number": 152,
      "pali": "Asamekkhitakammantaṃ, turitābhinipātinaṃ. Sāni kammāni tappenti, uṇhaṃvajjhohitaṃ mukhe.",
      "english": "",
      "sinhala": ""
    },
    {
      "number": 4,
      "pali": "Sīho ca sīhanādena, daddaraṃ abhinādayi; Sutvā sīhassa nigghosaṃ, siṅgālo [sigālo (sī. syā. pī.)] daddare vasaṃ; Bhīto santāsamāpādi, hadayañcassa apphalīti. Siṅgālajātakaṃ [sigālajātakaṃ (sī. syā. pī.)] dutiyaṃ.",
      "english": "",
      "sinhala": ""
    },
    {
      "number": 5,
      "pali": "Catuppado ahaṃ samma, tvampi samma catuppado; Ehi samma [sīha (sī. pī.)] nivattassu, kiṃ nu bhīto palāyasi.",
      "english": "",
      "sinhala": "",
      "paliTitle": "153. Sūkarajātakaṃ (2-1-3)"
    },
    {
      "number": 6,
      "pali": "Asuci pūtilomosi, duggandho vāsi sūkara; Sace yujjhitukāmosi, jayaṃ samma dadāmi teti. Sūkarajātakaṃ tatiyaṃ.",
      "english": "",
      "sinhala": ""
    },
    {
      "number": 154,
      "pali": "Uragajātaka (2-1-4)",
      "english": "",
      "sinhala": ""
    },
    {
      "number": 7,
      "pali": "Idhūragānaṃ pavaro paviṭṭho, selassa vaṇṇena pamokkhamicchaṃ; Brahmañca vaṇṇaṃ [vakkaṃ (ka.)] apacāyamāno, bubhukkhito no vitarāmi [visahāmi (ka. si. syā. pī.)] bhottuṃ.",
      "english": "",
      "sinhala": ""
    },
    {
      "number": 8,
      "pali": "So brahmagutto cirameva jīva, dibyā ca te pātubhavantu bhakkhā; Yo brahmavaṇṇaṃ apacāyamāno, bubhukkhito no vitarāsi [sabbatthapi samānaṃ] bhottunti. Uragajātakaṃ catutthaṃ.",
      "english": "",
      "sinhala": ""
    },
    {
      "number": 9,
      "pali": "Jīva vassasataṃ bhagga [gagga (sī. pī.)], aparāni ca vīsatiṃ [vīsati (syā. ka.)]; Mā maṃ pisācā khādantu, jīva tvaṃ sarado sataṃ.",
      "english": "",
      "sinhala": "",
      "paliTitle": "155. Bhaggajātakaṃ (2-1-5)"
    },
    {
      "number": 10,
      "pali": "Tvampi vassasataṃ jīva, aparāni ca vīsatiṃ; Visaṃ pisācā khādantu, jīva tvaṃ sarado satanti. Bhaggajātakaṃ pañcamaṃ.",
      "english": "",
      "sinhala": ""
    },
    {
      "number": 11,
      "pali": "Alīnacittaṃ nissāya, pahaṭṭhā mahatī camū; Kosalaṃ senāsantuṭṭhaṃ, jīvaggāhaṃ agāhayi.",
      "english": "",
      "sinhala": "",
      "paliTitle": "156. Alīnacittajātakaṃ (2-1-6)"
    },
    {
      "number": 12,
      "pali": "Evaṃ nissayasampanno, bhikkhu āraddhavīriyo; Bhāvayaṃ kusalaṃ dhammaṃ, yogakkhemassa pattiyā; Pāpuṇe anupubbena, sabbasaṃyojanakkhayanti. Alīnacittajātakaṃ chaṭṭhaṃ.",
      "english": "",
      "sinhala": ""
    },
    {
      "number": 13,
      "pali": "Yena kāmaṃ paṇāmeti, dhammo balavataṃ migī; Unnadantī vijānāhi, jātaṃ saraṇato bhayaṃ.",
      "english": "",
      "sinhala": "",
      "paliTitle": "157. Guṇajātakaṃ (2-1-7)"
    },
    {
      "number": 14,
      "pali": "Api cepi dubbalo mitto, mittadhammesu tiṭṭhati; So ñātako ca bandhu ca, so mitto so ca me sakhā; Dāṭhini mātimaññittho [maññivo (syā.), maññavho (ka.)], siṅgālo mama pāṇadoti. Guṇajātakaṃ sattamaṃ.",
      "english": "",
      "sinhala": ""
    },
    {
      "number": 15,
      "pali": "Nayidaṃ visamasīlena, soṇena suhanū saha; Suhanūpi tādisoyeva, yo soṇassa sagocaro.",
      "english": "",
      "sinhala": "",
      "paliTitle": "158. Suhanujātakaṃ (2-1-8)"
    },
    {
      "number": 16,
      "pali": "Pakkhandinā pagabbhena, niccaṃ sandānakhādinā; Sameti pāpaṃ pāpena, sameti asatā asanti. Suhanujātakaṃ aṭṭhamaṃ.",
      "english": "",
      "sinhala": ""
    },
    {
      "number": 17,
      "pali": "Udetayaṃ cakkhumā ekarājā, harissavaṇṇo pathavippabhāso [paṭhavippabhāso (sī. syā. pī.)]; Taṃ taṃ namassāmi harissavaṇṇaṃ pathavippabhāsaṃ, tayājja guttā viharemu divasaṃ. Ye brāhmaṇā vedagū sabbadhamme, te me namo te ca maṃ pālayantu; Namatthu buddhānaṃ [buddhāna (?)] namatthu bodhiyā, namo vimuttānaṃ [vimuttāna (?)] namo vimuttiyā; Imaṃ so parittaṃ katvā, moro carati esanā.",
      "english": "",
      "sinhala": "",
      "paliTitle": "159. Morajātakaṃ (2-1-9)"
    },
    {
      "number": 18,
      "pali": "Apetayaṃ cakkhumā ekarājā, harissavaṇṇo pathavippabhāso; Taṃ taṃ nammassāmi harissavaṇṇaṃ pathavippabhāsaṃ, tayājja guttā viharemu rattiṃ. Ye brāhmaṇā vedagū sabbadhamme, te me namo te ca maṃ pālayantu; Namatthu buddhānaṃ namatthu bodhiyā, namo vimuttānaṃ namo vimuttiyā; Imaṃ so parittaṃ katvā, moro vāsamakappayīti. Morajātakaṃ navamaṃ.",
      "english": "",
      "sinhala": ""
    },
    {
      "number": 19,
      "pali": "Evameva nūna [nu (ka.)] rājānaṃ, vedehaṃ mithilaggahaṃ; Assā vahanti ājaññā, yathā haṃsā vinīlakaṃ.",
      "english": "",
      "sinhala": "",
      "paliTitle": "160. Vinīlajātakaṃ (2-1-10)"
    },
    {
      "number": 20,
      "pali": "Vinīla duggaṃ bhajasi, abhūmiṃ tāta sevasi; Gāmantakāni [gāmantikāni (sī.), gāmantarāni (ka.)] sevassu, etaṃ mātālayaṃ tavāti. Vinīlajātakaṃ dasamaṃ. Daḷhavaggo paṭhamo. Tassuddānaṃ – Varaballika daddara sūkarako, uragūttama pañcamabhaggavaro; Mahatīcamu yāva siṅgālavaro, suhanuttama mora vinīlaṃ dasāti.",
      "english": "",
      "sinhala": ""
    },
    {
      "number": 21,
      "pali": "Na santhavaṃ [sandhavaṃ (ka.)] kāpurisena kayirā, ariyo anariyena pajānamatthaṃ; Cirānuvutthopi karoti pāpaṃ, gajo yathā indasamānagottaṃ.",
      "english": "",
      "sinhala": "",
      "paliTitle": "161. Indasamānagottajātakaṃ (2-2-1)",
      "vaggaTitle": "Santhavavaggo"
    },
    {
      "number": 22,
      "pali": "Yaṃ tveva jaññā sadiso mamanti, sīlena paññāya sutena cāpi; Teneva mettiṃ kayirātha saddhiṃ, sukho have sappurisena saṅgamoti. Indasamānagottajātakaṃ paṭhamaṃ.",
      "english": "",
      "sinhala": ""
    },
    {
      "number": 23,
      "pali": "Na santhavasmā paramatthi pāpiyo, yo santhavo [sandhavo (ka.)] kāpurisena hoti; Santappito sappinā pāyasena [pāyāsena (ka.)], kicchākataṃ paṇṇakuṭiṃ adayhi [adaḍḍhahi (sī. syā.), adaṭṭhahi (pī.), adaddahi (?)].",
      "english": "",
      "sinhala": "",
      "paliTitle": "162. Santhavajātakaṃ (2-2-2)"
    },
    {
      "number": 24,
      "pali": "Na santhavasmā paramatthi seyyo, yo santhavo sappurisena hoti; Sīhassa byagghassa ca dīpino ca, sāmā mukhaṃ lehati santhavenāti. Santhavajātakaṃ dutiyaṃ.",
      "english": "",
      "sinhala": ""
    },
    {
      "number": 25,
      "pali": "Kāḷā migā setadantā tavīme [tava ime (sī. syā. pī.)], parosataṃ hemajālābhichannā [hemajālābhisañchannā (sī.)]; Te te dadāmīti susīma brūsi, anussaraṃ pettipitāmahānaṃ.",
      "english": "",
      "sinhala": "",
      "paliTitle": "163. Susīmajātakaṃ (2-2-3)"
    },
    {
      "number": 26,
      "pali": "Kāḷā migā setadantā mamīme [mama ime (sī. pī.)], parosataṃ hemajālābhicchannā; Te te dadāmīti vadāmi māṇava, anussaraṃ pettipitāmahānanti. Susīmajātakaṃ tatiyaṃ.",
      "english": "",
      "sinhala": ""
    },
    {
      "number": 27,
      "pali": "Yaṃ nu gijjho yojanasataṃ, kuṇapāni avekkhati; Kasmā jālañca pāsañca, āsajjāpi na bujjhasi.",
      "english": "",
      "sinhala": "",
      "paliTitle": "164. Gijjhajātakaṃ (2-2-4)"
    },
    {
      "number": 28,
      "pali": "Yadā parābhavo hoti, poso jīvitasaṅkhaye; Atha jālañca pāsañca, āsajjāpi na bujjhatīti. Gijjhajātakaṃ catutthaṃ.",
      "english": "",
      "sinhala": ""
    },
    {
      "number": 29,
      "pali": "Sandhiṃ katvā amittena, aṇḍajena jalābuja; Vivariya dāṭhaṃ sesi [sayasi (sī. syā. pī.)], kuto te bhayamāgataṃ.",
      "english": "",
      "sinhala": "",
      "paliTitle": "165. Nakulajātakaṃ (2-2-5)"
    },
    {
      "number": 30,
      "pali": "Saṅketheva [saṅkateva (ka.)] amittasmiṃ, mittasmimpi na vissase; Abhayā bhayamuppannaṃ, api mūlāni kantatīti [mūlaṃ nikantatīti (sī.)]. Nakulajātakaṃ pañcamaṃ.",
      "english": "",
      "sinhala": ""
    },
    {
      "number": 31,
      "pali": "Upasāḷakanāmāni [upasāḷhakanāmānaṃ (sī. syā. pī.)], sahassāni catuddasa; Asmiṃ padese daḍḍhāni, natthi loke anāmataṃ.",
      "english": "",
      "sinhala": "",
      "paliTitle": "166. Upasāḷakajātakaṃ (2-2-6)"
    },
    {
      "number": 32,
      "pali": "Yamhi saccañca dhammo ca, ahiṃsā saṃyamo damo; Etaṃ ariyā sevanti, etaṃ loke anāmatanti. Upasāḷakajātakaṃ chaṭṭhaṃ.",
      "english": "",
      "sinhala": ""
    },
    {
      "number": 33,
      "pali": "Abhutvā bhikkhasi bhikkhu, na hi bhutvāna bhikkhasi; Bhutvāna bhikkhu bhikkhassu, mā taṃ kālo upaccagā.",
      "english": "",
      "sinhala": "",
      "paliTitle": "167. Samiddhijātakaṃ (2-2-7)"
    },
    {
      "number": 34,
      "pali": "Kālaṃ vohaṃ na jānāmi, channo kālo na dissati; Tasmā abhutvā bhikkhāmi, mā maṃ kālo upaccagāti. Samiddhijātakaṃ sattamaṃ.",
      "english": "",
      "sinhala": ""
    },
    {
      "number": 35,
      "pali": "Seno balasā patamāno, lāpaṃ gocaraṭhāyinaṃ; Sahasā ajjhappattova, maraṇaṃ tenupāgami.",
      "english": "",
      "sinhala": "",
      "paliTitle": "168. Sakuṇagghijātakaṃ (2-2-8)"
    },
    {
      "number": 36,
      "pali": "Sohaṃ nayena sampanno, pettike gocare rato; Apetasattu modāmi, sampassaṃ atthamattanoti. Sakuṇagghijātakaṃ aṭṭhamaṃ.",
      "english": "",
      "sinhala": ""
    },
    {
      "number": 37,
      "pali": "Yo ve mettena cittena, sabbalokānukampati; Uddhaṃ adho ca tiriyaṃ, appamāṇena sabbaso.",
      "english": "",
      "sinhala": "",
      "paliTitle": "169. Arakajātakaṃ (2-2-9)"
    },
    {
      "number": 38,
      "pali": "Appamāṇaṃ hitaṃ cittaṃ, paripuṇṇaṃ subhāvitaṃ; Yaṃ pamāṇakataṃ kammaṃ, na taṃ tatrāvasissatīti. Arakajātakaṃ navamaṃ.",
      "english": "",
      "sinhala": ""
    },
    {
      "number": 39,
      "pali": "Nāyaṃ pure uṇṇamati [unnamati (syā.)], toraṇagge kakaṇṭako; Mahosadha vijānāhi, kena thaddho kakaṇṭako.",
      "english": "",
      "sinhala": "",
      "paliTitle": "170. Kakaṇṭakajātakaṃ (2-2-10)"
    },
    {
      "number": 40,
      "pali": "Aladdhapubbaṃ laddhāna, aḍḍhamāsaṃ kakaṇṭako; Atimaññati rājānaṃ, vedehaṃ mithilaggahanti. Kakaṇṭakajātakaṃ dasamaṃ. Santhavavaggo dutiyo. Tassuddānaṃ – Atha indasamāna sapaṇṇakuṭi, susimuttama gijjha jalābujako; Upasāḷaka bhikkhu salāpavaro, atha mettavaro dasapuṇṇamatīti.",
      "english": "",
      "sinhala": ""
    },
    {
      "number": 41,
      "pali": "Kalyāṇadhammoti yadā janinda, loke samaññaṃ anupāpuṇāti; Tasmā na hiyyetha [hīyetha (sī.)] naro sapañño, hiriyāpi santo dhuramādiyanti.",
      "english": "",
      "sinhala": "",
      "paliTitle": "171. Kalyāṇadhammajātakaṃ (2-3-1)",
      "vaggaTitle": "Kalyāṇavaggo"
    },
    {
      "number": 42,
      "pali": "Sāyaṃ samaññā idha majja pattā, kalyāṇadhammoti janinda loke; Tāhaṃ samekkhaṃ idha pabbajissaṃ, na hi matthi chando idha kāmabhogeti. Kalyāṇadhammajātakaṃ paṭhamaṃ.",
      "english": "",
      "sinhala": ""
    },
    {
      "number": 43,
      "pali": "Ko nu saddena mahatā, abhinādeti daddaraṃ; Taṃ sīhā nappaṭinadanti [kiṃ sīhā nappaṭinadanti (sī. pī.), na sīhā paṭinadanti (ka.)], ko nāmeso migādhibhū.",
      "english": "",
      "sinhala": "",
      "paliTitle": "172. Daddarajātakaṃ (2-3-2)"
    },
    {
      "number": 44,
      "pali": "Adhamo migajātānaṃ, siṅgālo tāta vassati; Jātimassa jigucchantā, tuṇhī sīhā samacchareti. Daddarajātakaṃ dutiyaṃ.",
      "english": "",
      "sinhala": ""
    },
    {
      "number": 45,
      "pali": "Tāta māṇavako eso, tālamūlaṃ apassito; Agārakañcidaṃ atthi, handa demassagārakaṃ.",
      "english": "",
      "sinhala": "",
      "paliTitle": "173. Makkaṭajātakaṃ (2-3-3)"
    },
    {
      "number": 46,
      "pali": "Mā kho tvaṃ tāta pakkosi, dūseyya no agārakaṃ; Netādisaṃ mukhaṃ hoti, brāhmaṇassa susīlinoti. Makkaṭajātakaṃ tatiyaṃ.",
      "english": "",
      "sinhala": ""
    },
    {
      "number": 47,
      "pali": "Adamha te vāri pahūtarūpaṃ, ghammābhitattassa pipāsitassa; So dāni pitvāna [pītvāna (sī. pī.)] kiriṅkarosi [kikiṃkarosi (sī. syā. pī.)], asaṅgamo pāpajanena seyyo.",
      "english": "",
      "sinhala": "",
      "paliTitle": "174. Dubbhiyamakkaṭajātakaṃ (2-3-4)"
    },
    {
      "number": 48,
      "pali": "Ko te suto vā diṭṭho vā, sīlavā nāma makkaṭo; Idāni kho taṃ ohacchaṃ [ūhacca (sī. pī.), ohaccaṃ (syā.), uhajjaṃ (ka.)], esā asmāka dhammatāti. Dubbhiyamakkaṭajātakaṃ catutthaṃ.",
      "english": "",
      "sinhala": ""
    },
    {
      "number": 49,
      "pali": "Sabbesu kira bhūtesu, santi sīlasamāhitā; Passa sākhāmigaṃ jammaṃ, ādiccamupatiṭṭhati.",
      "english": "",
      "sinhala": "",
      "paliTitle": "175. Ādiccupaṭṭhānajātakaṃ (2-3-5)"
    },
    {
      "number": 50,
      "pali": "Nāssa sīlaṃ vijānātha, anaññāya pasaṃsatha; Aggihuttañca uhannaṃ [ūhantaṃ (sī.), ūhanaṃ (syā.), ūhanti (pī.), uhadaṃ (ka.)], dve ca bhinnā kamaṇḍalūti. Ādiccupaṭṭhānajātakaṃ pañcamaṃ.",
      "english": "",
      "sinhala": ""
    },
    {
      "number": 51,
      "pali": "Bālo vatāyaṃ dumasākhagocaro, paññā janinda nayimassa vijjati; Kaḷāyamuṭṭhiṃ [kalāyamuṭṭhiṃ (sī. pī.)] avakiriya kevalaṃ, ekaṃ kaḷāyaṃ patitaṃ gavesati.",
      "english": "",
      "sinhala": "",
      "paliTitle": "176. Kaḷāyamuṭṭhijātakaṃ (2-3-6)"
    },
    {
      "number": 52,
      "pali": "Evameva mayaṃ rāja, ye caññe atilobhino; Appena bahuṃ jiyyāma, kaḷāyeneva vānaroti. Kaḷāyamuṭṭhijātakaṃ chaṭṭhaṃ.",
      "english": "",
      "sinhala": ""
    },
    {
      "number": 53,
      "pali": "Dhanuhatthakalāpehi, nettiṃ savaradhāribhi; Samantā parikiṇṇamha, kathaṃ mokkho bhavissati.",
      "english": "",
      "sinhala": "",
      "paliTitle": "177. Tindukajātakaṃ (2-3-7)"
    },
    {
      "number": 54,
      "pali": "Appeva bahukiccānaṃ, attho jāyetha koci naṃ; Atthi rukkhassa acchinnaṃ, khajjathaññeva tindukanti. Tindukajātakaṃ sattamaṃ.",
      "english": "",
      "sinhala": ""
    },
    {
      "number": 55,
      "pali": "Janittaṃ me bhavittaṃ me, iti paṅke avassayiṃ; Taṃ maṃ paṅko ajjhabhavi, yathā dubbalakaṃ tathā; Taṃ taṃ vadāmi bhaggava, suṇohi vacanaṃ mama.",
      "english": "",
      "sinhala": "",
      "paliTitle": "178. Kacchapajātakaṃ (2-3-8)"
    },
    {
      "number": 56,
      "pali": "Gāme vā yadi vā raññe, sukhaṃ yatrādhigacchati; Taṃ janittaṃ bhavittañca, purisassa pajānato; Yamhi jīve tamhi gacche, na niketahato siyāti. Kacchapajātakaṃ aṭṭhamaṃ.",
      "english": "",
      "sinhala": ""
    },
    {
      "number": 57,
      "pali": "Tañca appañca ucchiṭṭhaṃ, tañca kicchena no adā; Sohaṃ brāhmaṇajātiko, yaṃ bhuttaṃ tampi uggataṃ.",
      "english": "",
      "sinhala": "",
      "paliTitle": "179. Satadhammajātakaṃ (2-3-9)"
    },
    {
      "number": 58,
      "pali": "Evaṃ dhammaṃ niraṃkatvā [nirākatvā (?) ni + ā + kara + tvā], yo adhammena jīvati; Satadhammova lābhena, laddhenapi na nandatīti. Satadhammajātakaṃ navamaṃ.",
      "english": "",
      "sinhala": ""
    },
    {
      "number": 59,
      "pali": "Duddadaṃ dadamānānaṃ, dukkaraṃ kamma kubbataṃ; Asanto nānukubbanti, sataṃ dhammo durannayo.",
      "english": "",
      "sinhala": "",
      "paliTitle": "180. Duddadajātakaṃ (2-3-10)"
    },
    {
      "number": 60,
      "pali": "Tasmā satañca asataṃ, nānā hoti ito gati; Asanto nirayaṃ yanti, santo saggaparāyaṇāti [parāyanā (syā. ka.)]. Duddadajātakaṃ dasamaṃ. Kalyāṇavaggo tatiyo. Tassuddānaṃ – Susamaññamigādhibhū māṇavako, vāripahūtarūpādiccupaṭṭhānā; Sakaḷāyasatindukapaṅka puna, satadhamma sududdadakena dasāti.",
      "english": "",
      "sinhala": ""
    },
    {
      "number": 61,
      "pali": "Dhanuggaho asadiso, rājaputto mahabbalo; Dūrepātī akkhaṇavedhī, mahākāyappadālano.",
      "english": "",
      "sinhala": "",
      "paliTitle": "181. Asadisajātakaṃ (2-4-1)",
      "vaggaTitle": "Asadisavaggo"
    },
    {
      "number": 62,
      "pali": "Sabbāmitte raṇaṃ katvā, na ca kañci viheṭhayi; Bhātaraṃ sotthiṃ katvāna, saṃyamaṃ ajjhupāgamīti. Asadisajātakaṃ paṭhamaṃ.",
      "english": "",
      "sinhala": ""
    },
    {
      "number": 63,
      "pali": "Saṅgāmāvacaro sūro, balavā iti vissuto; Kiṃ nu toraṇamāsajja, paṭikkamasi kuñjara.",
      "english": "",
      "sinhala": "",
      "paliTitle": "182. Saṅgāmāvacarajātakaṃ (2-4-2)"
    },
    {
      "number": 64,
      "pali": "Omadda khippaṃ palighaṃ, esikāni ca abbaha [ubbaha (syā.), abbhuha (ka.)]; Toraṇāni ca madditvā, khippaṃ pavisa kuñjarāti. Saṅgāmāvacarajātakaṃ dutiyaṃ.",
      "english": "",
      "sinhala": ""
    },
    {
      "number": 65,
      "pali": "Vālodakaṃ apparasaṃ nihīnaṃ, pitvā [pītvā (sī. pī.)] mado jāyati gadrabhānaṃ; Imañca pitvāna rasaṃ paṇītaṃ, mado na sañjāyati sindhavānaṃ.",
      "english": "",
      "sinhala": "",
      "paliTitle": "183. Vālodakajātakaṃ (2-4-3)"
    },
    {
      "number": 66,
      "pali": "Appaṃ pivitvāna nihīnajacco, so majjatī tena janinda puṭṭho [phuṭṭho (sī. syā.), muṭṭho (ka.)]; Dhorayhasīlī ca kulamhi jāto, na majjatī aggarasaṃ pivitvāti. Vālodakajātakaṃ tatiyaṃ.",
      "english": "",
      "sinhala": ""
    },
    {
      "number": 67,
      "pali": "Dūsito giridattena [giridantena (pī.)], hayo sāmassa paṇḍavo; Porāṇaṃ pakatiṃ hitvā, tassevānuvidhiyyati [nuvidhīyati (sī. pī.)].",
      "english": "",
      "sinhala": "",
      "paliTitle": "184. Giridattajātakaṃ (2-4-4)"
    },
    {
      "number": 68,
      "pali": "Sace ca tanujo poso, sikharākāra [siṅgārākāra (syā.)] kappito; Ānane naṃ [taṃ (sī. syā. pī.)] gahetvāna, maṇḍale parivattaye; Khippameva pahantvāna, tassevānuvidhiyyatīti. Giridattajātakaṃ catutthaṃ.",
      "english": "",
      "sinhala": ""
    },
    {
      "number": 69,
      "pali": "Yathodake āvile appasanne, na passati sippikasambukañca; Sakkharaṃ vālukaṃ macchagumbaṃ, evaṃ āvilamhi [āvile hi (sī.)] citte; Na passati attadatthaṃ paratthaṃ.",
      "english": "",
      "sinhala": "",
      "paliTitle": "185. Anabhiratijātakaṃ (2-4-5)"
    },
    {
      "number": 70,
      "pali": "Yathodake acche vippasanne, so passati sippikasambukañca; Sakkharaṃ vālukaṃ macchagumbaṃ, evaṃ anāvilamhi citte; So passati attadatthaṃ paratthanti. Anabhiratijātakaṃ pañcamaṃ.",
      "english": "",
      "sinhala": ""
    },
    {
      "number": 71,
      "pali": "Vaṇṇagandharasūpeto, amboyaṃ ahuvā pure; Tameva pūjaṃ labhamāno, kenambo kaṭukapphalo.",
      "english": "",
      "sinhala": "",
      "paliTitle": "186. Dadhivāhanajātakaṃ (2-4-6)"
    },
    {
      "number": 72,
      "pali": "Pucimandaparivāro, ambo te dadhivāhana; Mūlaṃ mūlena saṃsaṭṭhaṃ, sākhā sākhā [sākhaṃ (syā. ka.)] nisevare [nivīsare (ka.)]; Asātasannivāsena, tenambo kaṭukapphaloti. Dadhivāhanajātakaṃ chaṭṭhaṃ.",
      "english": "",
      "sinhala": ""
    },
    {
      "number": 73,
      "pali": "Ucce viṭabhimāruyha, mantayavho rahogatā; Nīce oruyha mantavho, migarājāpi sossati.",
      "english": "",
      "sinhala": "",
      "paliTitle": "187. Catumaṭṭhajātakaṃ (2-4-7)"
    },
    {
      "number": 74,
      "pali": "Yaṃ suvaṇṇo suvaṇṇena [yaṃ supaṇṇo supaṇṇena (sī. syā. pī.)], devo devena mantaye; Kiṃ tettha catumaṭṭhassa, bilaṃ pavisa jambukāti. Catumaṭṭhajātakaṃ sattamaṃ.",
      "english": "",
      "sinhala": ""
    },
    {
      "number": 75,
      "pali": "Sīhaṅgulī sīhanakho, sīhapādapatiṭṭhito; So sīho sīhasaṅghamhi, eko nadati aññathā.",
      "english": "",
      "sinhala": "",
      "paliTitle": "188. Sīhakotthujātakaṃ (2-4-8)"
    },
    {
      "number": 76,
      "pali": "Mā tvaṃ nadi rājaputta, appasaddo vane vasa; Sarena kho [mā (ka.)] taṃ jāneyyuṃ, na hi te pettiko saroti. Sīhakotthujātakaṃ aṭṭhamaṃ.",
      "english": "",
      "sinhala": ""
    },
    {
      "number": 77,
      "pali": "Netaṃ sīhassa naditaṃ, na byagghassa na [byagghassa na ca (ka.)] dīpino; Pāruto sīhacammena, jammo nadati gadrabho.",
      "english": "",
      "sinhala": "",
      "paliTitle": "189. Sīhacammajātakaṃ (2-4-9)"
    },
    {
      "number": 78,
      "pali": "Cirampi kho taṃ khādeyya, gadrabho haritaṃ yavaṃ; Pāruto sīhacammena, ravamānova dūsayīti. Sīhacammajātakaṃ navamaṃ.",
      "english": "",
      "sinhala": ""
    },
    {
      "number": 79,
      "pali": "Passa saddhāya sīlassa, cāgassa ca ayaṃ phalaṃ; Nāgo nāvāya vaṇṇena, saddhaṃ vahatupāsakaṃ.",
      "english": "",
      "sinhala": "",
      "paliTitle": "190. Sīlānisaṃsajātakaṃ (2-4-10)"
    },
    {
      "number": 80,
      "pali": "Sabbhireva samāsetha, sabbhi kubbetha santhavaṃ; Satañhi sannivāsena, sotthiṃ gacchati nhāpitoti. Sīlānisaṃsajātakaṃ dasamaṃ. Asadisavaggo catuttho. Tassuddānaṃ – Dhanuggaha kuñjara apparaso, giridattamanāvilacittavaraṃ; Dadhivāhana jambūka sīhanakho, haritayava nāgavarena dasāti.",
      "english": "",
      "sinhala": ""
    },
    {
      "number": 81,
      "pali": "Api [ambho (syā. ka. sī.)] ruhaka chinnāpi, jiyā sandhīyate puna; Sandhīyassu purāṇiyā, mā kodhassa vasaṃ gami.",
      "english": "",
      "sinhala": "",
      "paliTitle": "191. Ruhakajātakaṃ (2-5-1)",
      "vaggaTitle": "Ruhakavaggo"
    },
    {
      "number": 82,
      "pali": "Vijjamānesu vākesu [vijjamānāsu maruvāsu (sī.), vijjamānāsu marūdvāsu (pī.)], vijjamānesu kārisu; Aññaṃ jiyaṃ karissāmi, alaññeva purāṇiyāti. Ruhakajātakaṃ paṭhamaṃ.",
      "english": "",
      "sinhala": ""
    },
    {
      "number": 83,
      "pali": "Itthī siyā rūpavatī, sā ca sīlavatī siyā; Puriso taṃ na iccheyya, saddahāsi mahosadha.",
      "english": "",
      "sinhala": "",
      "paliTitle": "192. Sirikāḷakaṇṇijātakaṃ (2-5-2)"
    },
    {
      "number": 84,
      "pali": "Saddahāmi mahārāja, puriso dubbhago siyā; Sirī ca kāḷakaṇṇī ca, na samenti kudācananti. Sirikāḷakaṇṇijātakaṃ dutiyaṃ.",
      "english": "",
      "sinhala": ""
    },
    {
      "number": 85,
      "pali": "Ayameva sā ahamapi [ahampi (sī. syā. pī.), ahamsi (ka.)] so anañño, ayameva so hatthacchinno anañño; Yamāha ‘‘komārapatī mama’’nti, vajjhitthiyo natthi itthīsu saccaṃ.",
      "english": "",
      "sinhala": "",
      "paliTitle": "193. Cūḷapadumajātakaṃ (2-5-3)"
    },
    {
      "number": 86,
      "pali": "Imañca jammaṃ musalena hantvā, luddaṃ chavaṃ paradārūpaseviṃ; Imissā ca naṃ pāpapatibbatāya, jīvantiyā chindatha kaṇṇanāsanti. Cūḷapadumajātakaṃ tatiyaṃ.",
      "english": "",
      "sinhala": ""
    },
    {
      "number": 87,
      "pali": "Na santi devā pavasanti nūna, na hi nūna santi idha lokapālā; Sahasā karontānamasaññatānaṃ, na hi nūna santī paṭisedhitāro.",
      "english": "",
      "sinhala": "",
      "paliTitle": "194. Maṇicorajātakaṃ (2-5-4)"
    },
    {
      "number": 88,
      "pali": "Akāle vassatī tassa, kāle tassa na vassati; Saggā ca cavati ṭhānā, nanu so tāvatā hatoti. Maṇicorajātakaṃ catutthaṃ.",
      "english": "",
      "sinhala": ""
    },
    {
      "number": 89,
      "pali": "Pabbatūpatthare [pabbatapatthare (sī. syā. pī.)] ramme, jātā pokkharaṇī sivā; Taṃ siṅgālo apāpāyi [apāpāsi (sī. syā. pī.)], jānaṃ sīhena rakkhitaṃ.",
      "english": "",
      "sinhala": "",
      "paliTitle": "195. Pabbatūpattharajātakaṃ (2-5-5)"
    },
    {
      "number": 90,
      "pali": "Pivanti ce [pivanti ve (sī.), pivantiva (pī.), pivanteva (?)] mahārāja, sāpadāni mahānadiṃ; Na tena anadī hoti, khamassu yadi te piyāti. Pabbatūpatthara [pabbatapatthara (sī. syā. pī.)] jātakaṃ pañcamaṃ.",
      "english": "",
      "sinhala": ""
    },
    {
      "number": 91,
      "pali": "Ye na kāhanti ovādaṃ, narā buddhena desitaṃ; Byasanaṃ te gamissanti, rakkhasīhiva vāṇijā.",
      "english": "",
      "sinhala": "",
      "paliTitle": "196. Valāhakassajātakaṃ (2-5-6)"
    },
    {
      "number": 92,
      "pali": "Ye ca kāhanti ovādaṃ, narā buddhena desitaṃ; Sotthiṃ pāraṃ gamissanti, valāheneva [vālāheneva (sī. pī.)] vāṇijāti. Valāhakassa [vālāhassa (sī. pī.)] jātakaṃ chaṭṭhaṃ.",
      "english": "",
      "sinhala": ""
    },
    {
      "number": 93,
      "pali": "Na naṃ umhayate disvā, na ca naṃ paṭinandati; Cakkhūni cassa na dadāti, paṭilomañca vattati.",
      "english": "",
      "sinhala": "",
      "paliTitle": "197. Mittāmittajātakaṃ (2-5-7)"
    },
    {
      "number": 94,
      "pali": "Ete bhavanti ākārā, amittasmiṃ patiṭṭhitā; Yehi amittaṃ jāneyya, disvā sutvā ca paṇḍitoti. Mittāmittajātakaṃ sattamaṃ.",
      "english": "",
      "sinhala": ""
    },
    {
      "number": 95,
      "pali": "Pavāsā āgato tāta, idāni nacirāgato; Kaccinnu tāta te mātā, na aññamupasevati.",
      "english": "",
      "sinhala": "",
      "paliTitle": "198. Rādhajātakaṃ (2-5-8)"
    },
    {
      "number": 96,
      "pali": "Na kho panetaṃ subhaṇaṃ, giraṃ saccupasaṃhitaṃ; Sayetha poṭṭhapādova, mummure [mummure (syā.), maṃ pure (ka.) mummurasaddo thusaggimhi kukkuḷe ca vattatīti sakkatābhidhānesu] upakūthitoti [upakūsitoti (sī. syā. pī.), upakūlito (ka.)]. Rādhajātakaṃ aṭṭhamaṃ.",
      "english": "",
      "sinhala": ""
    },
    {
      "number": 97,
      "pali": "Ubhayaṃ me na khamati, ubhayaṃ me na ruccati; Yācāyaṃ koṭṭhamotiṇṇā, nāddasaṃ iti bhāsati.",
      "english": "",
      "sinhala": "",
      "paliTitle": "199. Gahapatijātakaṃ (2-5-9)"
    },
    {
      "number": 98,
      "pali": "Taṃ taṃ gāmapati brūmi, kadare appasmi jīvite; Dve māse saṅgaraṃ katvā [kāraṃ katvāna (sī. pī.), saṃkaraṃ katvā (ka.)], maṃsaṃ jaraggavaṃ kisaṃ; Appattakāle codesi, tampi mayhaṃ na ruccatīti. Gahapatijātakaṃ navamaṃ.",
      "english": "",
      "sinhala": ""
    },
    {
      "number": 99,
      "pali": "Sarīradabyaṃ vuḍḍhabyaṃ [vaddhabyaṃ (sī. pī.)], sojaccaṃ sādhusīliyaṃ; Brāhmaṇaṃ teva pucchāma, kannu tesaṃ vanimhase [vaṇimhase (sī. pī.)].",
      "english": "",
      "sinhala": "",
      "paliTitle": "200. Sādhusīlajātakaṃ (2-5-10)"
    },
    {
      "number": 100,
      "pali": "Attho atthi sarīrasmiṃ, vuḍḍhabyassa namo kare; Attho atthi sujātasmiṃ, sīlaṃ asmāka ruccatīti. Sādhusīlajātakaṃ dasamaṃ. Ruhakavaggo pañcamo. Tassuddānaṃ – Apiruhaka rūpavatī musalo, pavasanti sapañcamapokkharaṇī; Atha muttimavāṇija umhayate, ciraāgata koṭṭha sarīra dasāti.",
      "english": "",
      "sinhala": ""
    },
    {
      "number": 101,
      "pali": "Na taṃ daḷhaṃ bandhanamāhu dhīrā, yadāyasaṃ dārujapabbajañca [babbajañca (sī.)]; Sārattarattā maṇikuṇḍalesu, puttesu dāresu ca yā apekkhā.",
      "english": "",
      "sinhala": "",
      "paliTitle": "201. Bandhanāgārajātakaṃ (2-6-1)",
      "vaggaTitle": "Nataṃdaḷhavaggo"
    },
    {
      "number": 102,
      "pali": "Etaṃ daḷhaṃ bandhanamāhu dhīrā, ohārinaṃ sithilaṃ duppamuñcaṃ; Etampi chetvāna vajanti dhīrā, anapekkhino kāmasukhaṃ pahāyāti. Bandhanāgārajātakaṃ paṭhamaṃ.",
      "english": "",
      "sinhala": ""
    },
    {
      "number": 103,
      "pali": "Haṃsā koñcā mayūrā ca, hatthayo [hatthino (sī.), hatthiyo (syā. pī.)] pasadā migā; Sabbe sīhassa bhāyanti, natthi kāyasmi tulyatā.",
      "english": "",
      "sinhala": "",
      "paliTitle": "202. Keḷisīlajātakaṃ (2-6-2)"
    },
    {
      "number": 104,
      "pali": "Evameva manussesu, daharo cepi paññavā; So hi tattha mahā hoti, neva bālo sarīravāti. Keḷisīlajātakaṃ dutiyaṃ.",
      "english": "",
      "sinhala": ""
    },
    {
      "number": 105,
      "pali": "Virūpakkhehi me mettaṃ, mettaṃ erāpathehi me; Chabyāputtehi me mettaṃ, mettaṃ kaṇhāgotamakehi ca. Apādakehi me mettaṃ, mettaṃ dvipādakehi me; Catuppadehi me mettaṃ, mettaṃ bahuppadehi me. Mā maṃ apādako hiṃsi, mā maṃ hiṃsi dvipādako; Mā maṃ catuppado hiṃsi, mā maṃ hiṃsi bahuppado. Sabbe sattā sabbe pāṇā, sabbe bhūtā ca kevalā; Sabbe bhadrāni passantu, mā kañci [kiñci (syā. ka.)] pāpamāgamā.",
      "english": "",
      "sinhala": "",
      "paliTitle": "203. Khaṇḍajātakaṃ (2-6-3)"
    },
    {
      "number": 106,
      "pali": "Appamāṇo buddho, appamāṇo dhammo; Appamāṇo saṅgho, pamāṇavantāni sarīsapāni [sirisapāni (sī. syā. pī.)]; Ahivicchikasatapadī, uṇṇanābhi [uṇṇānābhi (sī. syā. pī.)] sarabūmūsikā. Katā me rakkhā katā me parittā, paṭikkamantu bhūtāni; Sohaṃ namo bhagavato, namo sattannaṃ sammāsambuddhānanti. Khaṇḍajātakaṃ tatiyaṃ.",
      "english": "",
      "sinhala": ""
    },
    {
      "number": 107,
      "pali": "Api vīraka passesi, sakuṇaṃ mañjubhāṇakaṃ; Mayūragīvasaṅkāsaṃ, patiṃ mayhaṃ saviṭṭhakaṃ.",
      "english": "",
      "sinhala": "",
      "paliTitle": "204. Vīrakajātakaṃ (2-6-4)"
    },
    {
      "number": 108,
      "pali": "Udakathalacarassa pakkhino, niccaṃ āmakamacchabhojino; Tassānukaraṃ saviṭṭhako, sevāle paliguṇṭhito matoti. Vīrakajātakaṃ catutthaṃ.",
      "english": "",
      "sinhala": ""
    },
    {
      "number": 109,
      "pali": "Sobhati maccho gaṅgeyyo, atho sobhati yāmuno [sobhanti macchā gaṅgeyyā, atho sobhanti yāmunā (syā. pī.)]; Catuppadoyaṃ puriso, nigrodhaparimaṇḍalo; Īsakāyata [īsamāyata (ka.)] gīvo ca, sabbeva atirocati.",
      "english": "",
      "sinhala": "",
      "paliTitle": "205. Gaṅgeyyajātakaṃ (2-6-5)"
    },
    {
      "number": 110,
      "pali": "Yaṃ pucchito na taṃ akkhāsi [akkhā (sī. syā. pī.)], aññaṃ akkhāsi [akkhāti (syā. pī.)] pucchito; Attappasaṃsako poso, nāyaṃ asmāka ruccatīti. Gaṅgeyyajātakaṃ pañcamaṃ.",
      "english": "",
      "sinhala": ""
    },
    {
      "number": 111,
      "pali": "Iṅgha vaddhamayaṃ [vaddhamayaṃ (sī. syā. pī.)] pāsaṃ, chinda dantehi kacchapa; Ahaṃ tathā karissāmi, yathā nehiti luddako.",
      "english": "",
      "sinhala": "",
      "paliTitle": "206. Kuruṅgamigajātakaṃ (2-6-6)"
    },
    {
      "number": 112,
      "pali": "Kacchapo pāvisī vāriṃ, kuruṅgo pāvisī vanaṃ; Satapatto dumaggamhā, dūre putte apānayīti. Kuruṅgamigajātakaṃ chaṭṭhaṃ.",
      "english": "",
      "sinhala": ""
    },
    {
      "number": 113,
      "pali": "Ayamassakarājena, deso vicarito mayā; Anukāmaya kāmena [anukāmayavanukāmena (sī. pī.)], piyena patinā saha.",
      "english": "",
      "sinhala": "",
      "paliTitle": "207. Assakajātakaṃ (2-6-7)"
    },
    {
      "number": 114,
      "pali": "Navena sukhadukkhena, porāṇaṃ apidhīyati [apithīyati (sī. pī.), apithiyyati (syā.)]; Tasmā assakaraññāva, kīṭo piyataro mamāti. Assakajātakaṃ sattamaṃ.",
      "english": "",
      "sinhala": ""
    },
    {
      "number": 115,
      "pali": "Alaṃ metehi ambehi, jambūhi panasehi ca; Yāni pāraṃ samuddassa, varaṃ mayhaṃ udumbaro.",
      "english": "",
      "sinhala": "",
      "paliTitle": "208. Susumārajātakaṃ (2-6-8)"
    },
    {
      "number": 116,
      "pali": "Mahatī vata te bondi, na ca paññā tadūpikā; Susumāra [suṃsumāra (sī. syā. pī.)] vañcito mesi, gaccha dāni yathāsukhanti. Susumārajātakaṃ aṭṭhamaṃ.",
      "english": "",
      "sinhala": ""
    },
    {
      "number": 117,
      "pali": "Diṭṭhā mayā vane rukkhā, assakaṇṇā vibhīṭakā [vibhedakā (syā. ka.)]; Na tāni evaṃ sakkanti, yathā tvaṃ rukkha sakkasi.",
      "english": "",
      "sinhala": "",
      "paliTitle": "209. Kukkuṭajātakaṃ (2-6-9)"
    },
    {
      "number": 118,
      "pali": "Purāṇakukkuṭo [kakkaro (sī. syā. pī.)] ayaṃ, bhetvā pañjaramāgato; Kusalo vāḷapāsānaṃ, apakkamati bhāsatīti. Kukkuṭa [kakkara (sī. syā. pī.)] jātakaṃ navamaṃ.",
      "english": "",
      "sinhala": ""
    },
    {
      "number": 119,
      "pali": "Ambho ko nāma yaṃ rukkho, sinnapatto [sīnapatto (sī. pī.)] sakaṇṭako; Yattha ekappahārena, uttamaṅgaṃ vibhijjitaṃ [visāṭikaṃ (sī. syā. pī.), vighāṭitaṃ (sī. niyya)].",
      "english": "",
      "sinhala": "",
      "paliTitle": "210. Kandagalakajātakaṃ (2-6-10)"
    },
    {
      "number": 120,
      "pali": "Acāri vatāyaṃ vitudaṃ vanāni, kaṭṭhaṅgarukkhesu asārakesu; Athāsadā khadiraṃ jātasāraṃ [jātisāraṃ (ka.)], yatthabbhidā garuḷo uttamaṅganti. Kandagalaka [kandalaka (ka.)] jātakaṃ dasamaṃ. Nataṃdaḷhavaggo chaṭṭho. Tassuddānaṃ – Daḷhabandhana haṃsavaro ca puna, virūpakkha saviṭṭhaka macchavaro; Sakuruṅga saassaka ambavaro, puna kukkuṭako garuḷena dasāti.",
      "english": "",
      "sinhala": ""
    },
    {
      "number": 121,
      "pali": "Akāsi yoggaṃ dhuvamappamatto, saṃvaccharaṃ bīraṇathambhakasmiṃ; Byākāsi saññaṃ parisaṃ vigayha, na niyyamo tāyati appapaññaṃ.",
      "english": "",
      "sinhala": "",
      "paliTitle": "211. Somadattajātakaṃ (2-7-1)",
      "vaggaTitle": "Bīraṇathambhavaggo"
    },
    {
      "number": 122,
      "pali": "Dvayaṃ yācanako tāta, somadatta nigacchati; Alābhaṃ dhanalābhaṃ vā, evaṃ dhammā hi yācanāti. Somadattajātakaṃ paṭhamaṃ.",
      "english": "",
      "sinhala": ""
    },
    {
      "number": 123,
      "pali": "Añño uparimo vaṇṇo, añño vaṇṇo ca heṭṭhimo; Brāhmaṇī tveva pucchāmi, kiṃ heṭṭhā kiñca uppari.",
      "english": "",
      "sinhala": "",
      "paliTitle": "212. Ucchiṭṭhabhattajātakaṃ (2-7-2)"
    },
    {
      "number": 124,
      "pali": "Ahaṃ naṭosmi bhaddante, bhikkhakosmi idhāgato; Ayañhi koṭṭhamotiṇṇo, ayaṃ so yaṃ [tvaṃ (ka.)] gavesasīti. Ucchiṭṭhabhattajātakaṃ dutiyaṃ.",
      "english": "",
      "sinhala": ""
    },
    {
      "number": 125,
      "pali": "Isīnamantaraṃ katvā, bharurājāti [kururājāti (ka.)] me sutaṃ; Ucchinno saha raṭṭhehi [raṭṭhena (sī. pī.)], sarājā vibhavaṅgato.",
      "english": "",
      "sinhala": "",
      "paliTitle": "213. Bharujātakaṃ (2-7-3)"
    },
    {
      "number": 126,
      "pali": "Tasmā hi chandāgamanaṃ, nappasaṃsanti paṇḍitā; Aduṭṭhacitto bhāseyya, giraṃ saccupasaṃhitanti. Bharujātakaṃ [kururātakaṃ (ka.)] tatiyaṃ.",
      "english": "",
      "sinhala": ""
    },
    {
      "number": 127,
      "pali": "Puṇṇaṃ nadiṃ yena ca peyyamāhu, jātaṃ yavaṃ yena ca guyhamāhu; Dūraṃ gataṃ yena ca avhayanti, so tyāgato [tyābhato (syā. ka.) paheḷigāthābhāvo manasi kātabbo] handa ca bhuñja brāhmaṇa.",
      "english": "",
      "sinhala": "",
      "paliTitle": "214. Puṇṇanadījātakaṃ (2-7-4)"
    },
    {
      "number": 128,
      "pali": "Yato maṃ saratī rājā, vāyasampi pahetave; Haṃsā koñcā mayūrā ca [haṃsakoñcamayūrānaṃ (ka. aṭṭha. pāṭhantaraṃ)], asatīyeva pāpiyāti. Puṇṇanadījātakaṃ catutthaṃ.",
      "english": "",
      "sinhala": ""
    },
    {
      "number": 129,
      "pali": "Avadhī vata attānaṃ, kacchapo byāharaṃ giraṃ [kacchapova pabyāharaṃ (syā.), kacchapo so pabyāharaṃ (ka.)]; Suggahītasmiṃ kaṭṭhasmiṃ, vācāya sakiyāvadhi.",
      "english": "",
      "sinhala": "",
      "paliTitle": "215. Kacchapajātakaṃ (2-7-5)"
    },
    {
      "number": 130,
      "pali": "Etampi disvā naravīriyaseṭṭha, vācaṃ pamuñce kusalaṃ nātivelaṃ; Passasi bahubhāṇena, kacchapaṃ byasanaṃ gatanti. Kacchapajātakaṃ pañcamaṃ.",
      "english": "",
      "sinhala": ""
    },
    {
      "number": 131,
      "pali": "Na māyamaggi tapati, na sūlo sādhutacchito; Yañca maṃ maññate macchī, aññaṃ so ratiyā gato.",
      "english": "",
      "sinhala": "",
      "paliTitle": "216. Macchajātakaṃ (2-7-6)"
    },
    {
      "number": 132,
      "pali": "So maṃ dahati rāgaggi, cittaṃ cūpatapeti maṃ; Jālino muñcathāyirā maṃ, na kāme haññate kvacīti. Macchajātakaṃ chaṭṭhaṃ.",
      "english": "",
      "sinhala": ""
    },
    {
      "number": 133,
      "pali": "Sabbo loko attamano ahosi, akovidā gāmadhammassa seggu; Komāri ko nāma [komārikā nāma (ka.), komāriko nāma (syā. pī.)] tavajja dhammo, yaṃ tvaṃ gahitā pavane parodasi.",
      "english": "",
      "sinhala": "",
      "paliTitle": "217. Seggujātakaṃ (2-7-7)"
    },
    {
      "number": 134,
      "pali": "Yo dukkhaphuṭṭhāya bhaveyya tāṇaṃ, so me pitā dubbhi vane karoti; Sā kassa kandāmi vanassa majjhe, yo tāyitā so sahasaṃ karotīti. Seggujātakaṃ sattamaṃ.",
      "english": "",
      "sinhala": ""
    },
    {
      "number": 135,
      "pali": "Saṭhassa sāṭheyyamidaṃ sucintitaṃ, paccoḍḍitaṃ paṭikūṭassa kūṭaṃ; Phālañce khādeyyuṃ [adeyyuṃ (sī. pī.)] mūsikā, kasmā kumāraṃ kulalā na [no (sī. syā. pī.)] hareyyuṃ.",
      "english": "",
      "sinhala": "",
      "paliTitle": "218. Kūṭavāṇijajātakaṃ (2-7-8)"
    },
    {
      "number": 136,
      "pali": "Kūṭassa hi santi [santīdha (ka.)] kūṭakūṭā, bhavati [bhavanti (ka.)] cāpi nikatino nikatyā; Dehi puttanaṭṭha phālanaṭṭhassa phālaṃ, mā te puttamahāsi phālanaṭṭhoti. Kūṭavāṇijajātakaṃ aṭṭhamaṃ.",
      "english": "",
      "sinhala": ""
    },
    {
      "number": 137,
      "pali": "Hiraññaṃ me suvaṇṇaṃ me, esā rattiṃ divā kathā; Dummedhānaṃ manussānaṃ, ariyadhammaṃ apassataṃ.",
      "english": "",
      "sinhala": "",
      "paliTitle": "219. Garahitajātakaṃ (2-7-9)"
    },
    {
      "number": 138,
      "pali": "Dve dve gahapatayo gehe, eko tattha amassuko; Lambatthano veṇikato, atho aṅkitakaṇṇako; Kīto dhanena bahunā, so taṃ vitudate jananti. Garahitajātakaṃ navamaṃ.",
      "english": "",
      "sinhala": ""
    },
    {
      "number": 139,
      "pali": "Sukhaṃ jīvitarūposi, raṭṭhā vivanamāgato; So ekako rukkhamūle [araññasmiṃ (sī. syā. pī.)], kapaṇo viya jhāyasi.",
      "english": "",
      "sinhala": "",
      "paliTitle": "220. Dhammadhajajātakaṃ (2-7-10)"
    },
    {
      "number": 140,
      "pali": "Sukhaṃ jīvitarūposmi, raṭṭhā vivanamāgato; So ekako rukkhamūle, kapaṇo viya jhāyāmi; Sataṃ dhammaṃ anussaraṃti. Dhammadhajajātakaṃ dasamaṃ. Bīraṇathambhavaggo sattamo. Tassuddānaṃ – Atha bīraṇathambhavaro ca naṭo, bharurājavaruttamapuṇṇanadī; Bahubhāṇi aggipavane mūsikā, sahalambatthano kapaṇena dasāti.",
      "english": "",
      "sinhala": ""
    },
    {
      "number": 141,
      "pali": "Anikkasāvo kāsāvaṃ, yo vatthaṃ paridahissati [paridahessati (sī. pī.)]; Apeto damasaccena, na so kāsāvamarahati.",
      "english": "",
      "sinhala": "",
      "paliTitle": "221. Kāsāvajātakaṃ (2-8-1)",
      "vaggaTitle": "Kāsāvavaggo"
    },
    {
      "number": 142,
      "pali": "Yo ca vantakasāvassa, sīlesu susamāhito; Upeto damasaccena, sa ve kāsāvamarahatīti. Kāsāvajātakaṃ paṭhamaṃ.",
      "english": "",
      "sinhala": ""
    },
    {
      "number": 143,
      "pali": "Idaṃ tadācariyavaco, pārāsariyo yadabravi [porāṇācariyobravi (ka.)]; Māsu tvaṃ akari [akarā (sī. pī.)] pāpaṃ, yaṃ tvaṃ pacchā kataṃ tape.",
      "english": "",
      "sinhala": "",
      "paliTitle": "222. Cūḷanandiyajātakaṃ (2-8-2)"
    },
    {
      "number": 144,
      "pali": "Yāni karoti puriso, tāni attani passati; Kalyāṇakārī kalyāṇaṃ, pāpakārī ca pāpakaṃ; Yādisaṃ vapate bījaṃ, tādisaṃ harate phalanti. Cūḷanandiyajātakaṃ dutiyaṃ.",
      "english": "",
      "sinhala": ""
    },
    {
      "number": 145,
      "pali": "Name namantassa bhaje bhajantaṃ, kiccānukubbassa kareyya kiccaṃ; Nānatthakāmassa kareyya atthaṃ, asambhajantampi na sambhajeyya.",
      "english": "",
      "sinhala": "",
      "paliTitle": "223. Puṭabhattajātakaṃ (2-8-3)"
    },
    {
      "number": 146,
      "pali": "Caje cajantaṃ vanathaṃ na kayirā, apetacittena na sambhajeyya; Dijo dumaṃ khīṇaphalanti ñatvā, aññaṃ samekkheyya mahā hi lokoti. Puṭabhattajātakaṃ tatiyaṃ.",
      "english": "",
      "sinhala": ""
    },
    {
      "number": 147,
      "pali": "Yassete caturo dhammā, vānarinda yathā tava; Saccaṃ dhammo dhiti cāgo, diṭṭhaṃ so ativattati.",
      "english": "",
      "sinhala": "",
      "paliTitle": "224. Kumbhilajātakaṃ (2-8-4)"
    },
    {
      "number": 148,
      "pali": "Yassa cete na vijjanti, guṇā paramabhaddakā; Saccaṃ dhammo dhiti cāgo, diṭṭhaṃ so nātivattatīti. Kumbhilajātakaṃ catutthaṃ.",
      "english": "",
      "sinhala": ""
    },
    {
      "number": 149,
      "pali": "Atthi me puriso deva, sabbakiccesu byāvaṭo [vāvaṭo (ka.)]; Tassa cekoparādhatthi, tattha tvaṃ kinti maññasi.",
      "english": "",
      "sinhala": "",
      "paliTitle": "225. Khantivaṇṇajātakaṃ (2-8-5)"
    },
    {
      "number": 150,
      "pali": "Amhākampatthi puriso, ediso idha vijjati; Dullabho aṅgasampanno, khantirasmāka ruccatīti. Khantivaṇṇajātakaṃ pañcamaṃ.",
      "english": "",
      "sinhala": ""
    },
    {
      "number": 151,
      "pali": "Kāle nikkhamanā sādhu, nākāle sādhu nikkhamo; Akālena hi nikkhamma, ekakampi bahujjano; Na kiñci atthaṃ joteti, dhaṅkasenāva kosiyaṃ.",
      "english": "",
      "sinhala": "",
      "paliTitle": "226. Kosiyajātakaṃ (2-8-6)"
    },
    {
      "number": 152,
      "pali": "Dhīro ca vidhividhānaññū, paresaṃ vivarānugū; Sabbāmitte vasīkatvā, kosiyova sukhī siyāti. Kosiyajātakaṃ chaṭṭhaṃ.",
      "english": "",
      "sinhala": ""
    },
    {
      "number": 153,
      "pali": "Sūro sūrena saṅgamma, vikkantena pahārinā; Ehi nāga nivattassu, kiṃ nu bhīto palāyasi; Passantu aṅgamagadhā, mama tuyhañca vikkamaṃ.",
      "english": "",
      "sinhala": "",
      "paliTitle": "227. Gūthapāṇajātakaṃ (2-8-7)"
    },
    {
      "number": 154,
      "pali": "Na taṃ pādā vadhissāmi, na dantehi na soṇḍiyā; Mīḷhena taṃ vadhissāmi, pūti haññatu pūtināti. Gūthapāṇajātakaṃ sattamaṃ.",
      "english": "",
      "sinhala": ""
    },
    {
      "number": 155,
      "pali": "Tayo giriṃ antaraṃ kāmayāmi, pañcālā kuruyo kekake ca [kurayo kekaye ca (sī.)]; Tatuttariṃ [taduttariṃ (ka.)] brāhmaṇa kāmayāmi, tikiccha maṃ brāhmaṇa kāmanītaṃ.",
      "english": "",
      "sinhala": "",
      "paliTitle": "228. Kāmanītajātakaṃ (2-8-8)"
    },
    {
      "number": 156,
      "pali": "Kaṇhāhidaṭṭhassa karonti heke, amanussapaviṭṭhassa [amanussavaddhassa (sī. pī.), amanussaviṭṭhassa (syā.)] karonti paṇḍitā; Na kāmanītassa karoti koci, okkantasukkassa hi kā tikicchāti. Kāmanītajātakaṃ aṭṭhamaṃ.",
      "english": "",
      "sinhala": ""
    },
    {
      "number": 157,
      "pali": "Gajaggameghehi hayaggamālibhi, rathūmijātehi sarābhivassebhi [sarābhivassabhi (syā. sī. aṭṭha.), sarābhivassibhi (?)]; Tharuggahāvaṭṭa [dhanuggahāvaṭṭa (ka.)] daḷhappahāribhi, parivāritā takkasilā samantato.",
      "english": "",
      "sinhala": "",
      "paliTitle": "229. Palāyitajātakaṃ (2-8-9)"
    },
    {
      "number": 158,
      "pali": "[abhidhāvathā ca patathā ca, vividhavinaditā ca dantibhi; vattatajja tumulo ghoso, yathā vijjutā jaladharassa gajjatoti; (sī. pī. ka.)] Abhidhāvatha cūpadhāvatha ca [abhidhāvathā cuppatathā ca (syā.)], vividhā vināditā [vināditattha (ka.)] vadantibhi; Vattatajja tumulo ghoso yathā, vijjulatā jaladharassa gajjatoti [abhidhāvathā ca patathā ca, vividhavinaditā ca dantibhi; vattatajja tumulo ghoso, yathā vijjutā jaladharassa gajjatoti; (sī. pī. ka.)]. Palāyitajātakaṃ navamaṃ.",
      "english": "",
      "sinhala": ""
    },
    {
      "number": 159,
      "pali": "Dhajamaparimitaṃ anantapāraṃ, duppasahaṃdhaṅkehi sāgaraṃva [sāgaramiva (sī. syā. pī.)]; Girimivaanilena duppasayho [duppasaho (sī. pī. ka.)], duppasaho ahamajjatādisena.",
      "english": "",
      "sinhala": "",
      "paliTitle": "230. Dutiyapalāyitajātakaṃ (2-8-10)"
    },
    {
      "number": 160,
      "pali": "Mā bāliyaṃ vilapi [vippalapi (bahūsu)] na hissa tādisaṃ, viḍayhase [viḷayhase (sī. pī.)] na hi labhase nisedhakaṃ; Āsajjasi gajamiva ekacārinaṃ, yo taṃ padā naḷamiva pothayissatīti. Dutiyapalāyitajātakaṃ dasamaṃ. Kāsāvavaggo aṭṭhamo. Tassuddānaṃ – Varavatthavaco dumakhīṇaphalaṃ, caturodhammavaraṃ purisuttama; Dhaṅkamagadhā ca tayogirināma, gajaggavaro dhajavarena dasāti.",
      "english": "",
      "sinhala": ""
    },
    {
      "number": 161,
      "pali": "Yathāpi kītā purisassupāhanā, sukhassa atthāya dukhaṃ udabbahe; Ghammābhitattā thalasā papīḷitā, tasseva pāde purisassa khādare.",
      "english": "",
      "sinhala": "",
      "paliTitle": "231. Upāhanajātakaṃ (2-9-1)",
      "vaggaTitle": "Upāhanavaggo"
    },
    {
      "number": 162,
      "pali": "Evameva yo dukkulīno anariyo, tammāka [tamhāka (sī.), tumhāka (syā. pī.)] vijjañca sutañca ādiya; Tameva so tattha sutena khādati, anariyo vuccati dupāhanūpamoti [pānadūpamoti (sī. pī.)]. Upāhanajātakaṃ paṭhamaṃ.",
      "english": "",
      "sinhala": ""
    },
    {
      "number": 163,
      "pali": "Ekacintito yamattho, bālo apariṇāyako; Na hi khujjena vāmena, bhoti saṅgantumarahasi.",
      "english": "",
      "sinhala": "",
      "paliTitle": "232. Vīṇāguṇajātakaṃ (2-9-2)"
    },
    {
      "number": 164,
      "pali": "Purisūsabhaṃ maññamānā, ahaṃ khujjamakāmayiṃ; Soyaṃ saṃkuṭito seti, chinnatanti yathā viṇāti [thuṇāti (sī.)]. Vīṇāguṇajātakaṃ dutiyaṃ.",
      "english": "",
      "sinhala": ""
    },
    {
      "number": 165,
      "pali": "Kāmaṃ yahiṃ icchasi tena gaccha, viddhosi mammamhi [mamasmi (ka.)] vikaṇṇakena; Hatosi bhattena suvāditena [savāditena (sī. syā. pī.)], lolo ca macche anubandhamāno.",
      "english": "",
      "sinhala": "",
      "paliTitle": "233. Vikaṇṇajātakaṃ (2-9-3)"
    },
    {
      "number": 166,
      "pali": "Evampi lokāmisaṃ opatanto, vihaññatī cittavasānuvattī; So haññati ñātisakhāna majjhe, macchānugo soriva suṃsumāroti [susumāro (ka.)]. Vikaṇṇajātakaṃ tatiyaṃ.",
      "english": "",
      "sinhala": ""
    },
    {
      "number": 167,
      "pali": "Tvameva dānimakara [makari (syā.), makarā (ka. sī.)], yaṃ kāmo byagamā tayi; Soyaṃ appaṭisandhiko, kharachinnaṃva renukaṃ [rerukaṃ (sī. pī.)].",
      "english": "",
      "sinhala": "",
      "paliTitle": "234. Asitābhūjātakaṃ (2-9-4)"
    },
    {
      "number": 168,
      "pali": "Atricchaṃ [atricchā (sī. syā. pī.)] atilobhena, atilobhamadena ca; Evaṃ hāyati atthamhā, ahaṃva asitābhuyāti. Asitābhūjātakaṃ catutthaṃ.",
      "english": "",
      "sinhala": ""
    },
    {
      "number": 169,
      "pali": "Sukhā gharā vacchanakha, sahiraññā sabhojanā; Yattha bhutvā pivitvā ca, sayeyyātha anussuko.",
      "english": "",
      "sinhala": "",
      "paliTitle": "235. Vacchanakhajātakaṃ (2-9-5)"
    },
    {
      "number": 170,
      "pali": "Gharā nānīhamānassa, gharā nābhaṇato musā; Gharā nādinnadaṇḍassa, paresaṃ anikubbato [anikrubbato (ka.)]; Evaṃ chiddaṃ durabhisambhavaṃ [durabhibhavaṃ (sī. pī.)], ko gharaṃ paṭipajjatīti. Vacchanakhajātakaṃ pañcamaṃ.",
      "english": "",
      "sinhala": ""
    },
    {
      "number": 171,
      "pali": "Bhaddako vatayaṃ pakkhī, dijo kumudasannibho; Vūpasantehi pakkhehi, mandamandova jhāyati.",
      "english": "",
      "sinhala": "",
      "paliTitle": "236. Bakajātakaṃ (2-9-6)"
    },
    {
      "number": 172,
      "pali": "Nāssa sīlaṃ vijānātha, anaññāya pasaṃsatha; Amhe dijo na pāleti, tena pakkhī na phandatīti. Bakajātakaṃ chaṭṭhaṃ.",
      "english": "",
      "sinhala": ""
    },
    {
      "number": 173,
      "pali": "Ko nu kho bhagavā hetu, ekacce idha puggale; Atīva hadayaṃ nibbāti, cittañcāpi pasīdati.",
      "english": "",
      "sinhala": "",
      "paliTitle": "237. Sāketajātakaṃ (2-9-7)"
    },
    {
      "number": 174,
      "pali": "Pubbeva sannivāsena, paccuppannahitena vā; Evaṃ taṃ jāyate pemaṃ, uppalaṃva yathodaketi. Sāketajātakaṃ sattamaṃ.",
      "english": "",
      "sinhala": ""
    },
    {
      "number": 175,
      "pali": "Iṅgha ekapadaṃ tāta, anekatthapadassitaṃ [padanissitaṃ (sī. pī.)]; Kiñci saṅgāhikaṃ brūsi, yenatthe sādhayemase.",
      "english": "",
      "sinhala": "",
      "paliTitle": "238. Ekapadajātakaṃ (2-9-8)"
    },
    {
      "number": 176,
      "pali": "Dakkheyyekapadaṃ tāta, anekatthapadassitaṃ; Tañca sīlena saññuttaṃ, khantiyā upapāditaṃ; Alaṃ mitte sukhāpetuṃ, amittānaṃ dukhāya cāti. Ekapadajātakaṃ aṭṭhamaṃ.",
      "english": "",
      "sinhala": ""
    },
    {
      "number": 177,
      "pali": "Āsīvisampi maṃ [āsīvisaṃ mamaṃ (sī. pī.)] santaṃ, paviṭṭhaṃ kumināmukhaṃ; Ruccate haritāmātā, yaṃ maṃ khādanti macchakā.",
      "english": "",
      "sinhala": "",
      "paliTitle": "239. Haritamaṇḍūkajātakaṃ (2-9-9)"
    },
    {
      "number": 178,
      "pali": "Vilumpateva puriso, yāvassa upakappati; Yadā caññe vilumpanti, so vilutto vilumpatīti [viluppatīti (?)]. Haritamaṇḍūkajātakaṃ navamaṃ.",
      "english": "",
      "sinhala": ""
    },
    {
      "number": 179,
      "pali": "Sabbo jano hiṃsito piṅgalena, tasmiṃ mate paccayā [paccayaṃ (sī. syā. pī.)] vedayanti; Piyo nu te āsi akaṇhanetto, kasmā nu tvaṃ rodasi dvārapāla.",
      "english": "",
      "sinhala": "",
      "paliTitle": "240. Mahāpiṅgalajātakaṃ (2-9-10)"
    },
    {
      "number": 180,
      "pali": "Na me piyo āsi akaṇhanetto, bhāyāmi paccāgamanāya tassa; Ito gato hiṃseyya maccurājaṃ, so hiṃsito āneyya puna idha.",
      "english": "",
      "sinhala": ""
    },
    {
      "number": 181,
      "pali": "Daḍḍho vāhasahassehi, sitto ghaṭasatehi so; Parikkhatā ca sā bhūmi, mā bhāyi nāgamissatīti. Mahāpiṅgalajātakaṃ dasamaṃ. Upāhanavaggo navamo. Tassuddānaṃ – Varupāhana khujja vikaṇṇakako, asitābhuya pañcamavacchanakho; Dija pemavaruttamaekapadaṃ, kumināmukha piṅgalakena dasāti.",
      "english": "",
      "sinhala": ""
    },
    {
      "number": 182,
      "pali": "Siṅgālo mānathaddho ca, parivārena atthiko; Pāpuṇi mahatiṃ bhūmiṃ, rājāsi sabbadāṭhinaṃ.",
      "english": "",
      "sinhala": "",
      "paliTitle": "241. Sabbadāṭhijātakaṃ (2-10-1)",
      "vaggaTitle": "Siṅgālavaggo"
    },
    {
      "number": 183,
      "pali": "Evameva manussesu, yo hoti parivāravā; So hi tattha mahā hoti, siṅgālo viya dāṭhinanti. Sabbadāṭhijātakaṃ paṭhamaṃ.",
      "english": "",
      "sinhala": ""
    },
    {
      "number": 184,
      "pali": "Bālo vatāyaṃ sunakho, yo varattaṃ [yo ca yottaṃ (ka.)] na khādati; Bandhanā ca pamuñceyya, asito ca gharaṃ vaje.",
      "english": "",
      "sinhala": "",
      "paliTitle": "242. Sunakhajātakaṃ (2-10-2)"
    },
    {
      "number": 185,
      "pali": "Aṭṭhitaṃ me manasmiṃ me, atho me hadaye kataṃ; Kālañca paṭikaṅkhāmi, yāva passupatū jano [pasupatujjano (syā. ka.)]. Sunakhajātakaṃ dutiyaṃ.",
      "english": "",
      "sinhala": ""
    },
    {
      "number": 186,
      "pali": "Sattatantiṃ sumadhuraṃ, rāmaṇeyyaṃ avācayiṃ; So maṃ raṅgamhi avheti, saraṇaṃ me hohi kosiya.",
      "english": "",
      "sinhala": "",
      "paliTitle": "243. Guttilajātakaṃ (2-10-3)"
    },
    {
      "number": 187,
      "pali": "Ahaṃ taṃ saraṇaṃ samma [ahaṃ te saraṇaṃ homi (vi. va. 328)], ahamācariyapūjako; Na taṃ jayissati sisso, sissamācariya jessasīti. Guttilajātakaṃ tatiyaṃ.",
      "english": "",
      "sinhala": ""
    },
    {
      "number": 188,
      "pali": "Yaṃ passati na taṃ icchati, yañca na passati taṃ kiricchati; Maññāmi ciraṃ carissati, na hi taṃ lacchati yaṃ sa icchati.",
      "english": "",
      "sinhala": "",
      "paliTitle": "244. Vigaticchajātakaṃ (2-10-4)"
    },
    {
      "number": 189,
      "pali": "Yaṃ labhati na tena tussati, yañca pattheti laddhaṃ hīḷeti; Icchā hi anantagocarā, vigaticchāna [vīticchānaṃ (sī. pī.)] namo karomaseti. Vigaticcha [vīticcha (sī. pī.)] jātakaṃ catutthaṃ.",
      "english": "",
      "sinhala": ""
    },
    {
      "number": 190,
      "pali": "Kālo ghasati bhūtāni, sabbāneva sahattanā; Yo ca kālaghaso bhūto, sa bhūtapacaniṃ paci.",
      "english": "",
      "sinhala": "",
      "paliTitle": "245. Mūlapariyāyajātakaṃ (2-10-5)"
    },
    {
      "number": 191,
      "pali": "Bahūni narasīsāni, lomasāni brahāni ca; Gīvāsu paṭimukkāni, kocidevettha kaṇṇavāti. Mūlapariyāyajātakaṃ pañcamaṃ.",
      "english": "",
      "sinhala": ""
    },
    {
      "number": 192,
      "pali": "Hantvā chetvā [jhatvā (sī. pī.), ghatvā (syā.)] vadhitvā ca, deti dānaṃ asaññato; Edisaṃ bhattaṃ bhuñjamāno, sa pāpamupalimpati [sa pāpena upalippati (sī. pī.)].",
      "english": "",
      "sinhala": "",
      "paliTitle": "246. Bālovādajātakaṃ (2-10-6)"
    },
    {
      "number": 193,
      "pali": "Puttadārampi ce hantvā, deti dānaṃ asaññato; Bhuñjamānopi sappañño, na pāpamupalimpatīti. Bālovādajātakaṃ chaṭṭhaṃ.",
      "english": "",
      "sinhala": ""
    },
    {
      "number": 194,
      "pali": "Addhā pādañjalī sabbe, paññāya atirocati; Tathā hi oṭṭhaṃ bhañjati, uttariṃ nūna passati.",
      "english": "",
      "sinhala": "",
      "paliTitle": "247. Pādañjalījātakaṃ (2-10-7)"
    },
    {
      "number": 195,
      "pali": "Nāyaṃ dhammaṃ adhammaṃ vā, atthānatthañca bujjhati; Aññatra oṭṭhanibbhogā, nāyaṃ jānāti kiñcananti. Pādañjalījātakaṃ sattamaṃ.",
      "english": "",
      "sinhala": ""
    },
    {
      "number": 196,
      "pali": "Sabbehi kiṃsuko diṭṭho, kiṃnvettha vicikicchatha; Na hi sabbesu ṭhānesu, sārathī paripucchito.",
      "english": "",
      "sinhala": "",
      "paliTitle": "248. Kiṃsukopamajātakaṃ (2-10-8)"
    },
    {
      "number": 197,
      "pali": "Evaṃ sabbehi ñāṇehi, yesaṃ dhammā ajānitā; Te ve dhammesu kaṅkhanti, kiṃsukasmiṃva bhātaroti. Kiṃsukopamajātakaṃ aṭṭhamaṃ.",
      "english": "",
      "sinhala": ""
    },
    {
      "number": 198,
      "pali": "Ekaputtako bhavissasi, tvañca no hessasi issaro kule; Oroha dumasmā sālaka, ehi dāni gharakaṃ vajemase.",
      "english": "",
      "sinhala": "",
      "paliTitle": "249. Sālakajātakaṃ (2-10-9)"
    },
    {
      "number": 199,
      "pali": "Nanu maṃ suhadayoti [nanu maṃ hadayeti (sī. pī.)] maññasi, yañca maṃ hanasi veḷuyaṭṭhiyā; Pakkambavane ramāmase, gaccha tvaṃ gharakaṃ yathāsukhanti. Sālakajātakaṃ navamaṃ.",
      "english": "",
      "sinhala": ""
    },
    {
      "number": 200,
      "pali": "Ayaṃ isī upasamasaṃyame rato, sa tiṭṭhati [santiṭṭhati (sī. pī.)] sisirabhayena aṭṭito; Handa ayaṃ pavisatumaṃ agārakaṃ, vinetu sītaṃ darathañca kevalaṃ.",
      "english": "",
      "sinhala": "",
      "paliTitle": "250. Kapijātakaṃ (2-10-10)"
    },
    {
      "number": 201,
      "pali": "Nāyaṃ isī upasamasaṃyame rato, kapī ayaṃ dumavarasākhagocaro; So dūsako rosako cāpi jammo, sacevajemampi [sace + āvaje + imampi] dūseyyagāranti [dūsaye gharanti (sī. syā. pī.)]. Kapijātakaṃ dasamaṃ. Siṅgālavaggo dasamo. Tassuddānaṃ – Atha rājā siṅgālavaro sunakho, tathā kosiya icchati kālaghaso; Atha dānavaroṭṭhapi sārathinā, punambavanañca sisirakapi dasāti. Atha vagguddānaṃ – Daḷhañca vaggaṃ aparena santhavaṃ, kalyāṇavaggāsadiso ca rūhakaṃ; Nataṃdaḷha bīraṇathambhakaṃ puna, kāsāvupāhana siṅgālakena dasāti. Dukanipātaṃ niṭṭhitaṃ.",
      "english": "",
      "sinhala": ""
    }
  ],
  "footer": {
    "pali": "",
    "english": "",
    "sinhala": ""
  }
}