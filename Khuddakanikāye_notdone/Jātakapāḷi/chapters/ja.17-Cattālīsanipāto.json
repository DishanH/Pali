{
  "id": "ja.17",
  "title": {
    "pali": "Cattālīsanipāto",
    "english": "",
    "sinhala": ""
  },
  "sections": [
    {
      "number": 1,
      "pali": "‘‘Vessantaraṃ taṃ pucchāmi, sakuṇa bhaddamatthu te; Rajjaṃ kāretukāmena, kiṃ su kiccaṃ kataṃ varaṃ’’.",
      "english": "",
      "sinhala": "",
      "paliTitle": "Tesakuṇajātakaṃ",
      "nipataTitle": "Cattālīsanipāto"
    },
    {
      "number": 2,
      "pali": "‘‘Cirassaṃ vata maṃ tāto, kaṃso bārāṇasiggaho; Pamatto appamattaṃ maṃ, pitā puttaṃ acodayi.",
      "english": "",
      "sinhala": ""
    },
    {
      "number": 3,
      "pali": "‘‘Paṭhameneva vitathaṃ, kodhaṃ hāsaṃ nivāraye; Tato kiccāni kāreyya, taṃ vataṃ āhu khattiya.",
      "english": "",
      "sinhala": ""
    },
    {
      "number": 4,
      "pali": "‘‘Yaṃ tvaṃ tāta tapokammaṃ [tape kammaṃ (sī. syā. pī.)], pubbe katamasaṃsayaṃ; Ratto duṭṭho ca yaṃ kayirā, na taṃ kayirā tato puna [punaṃ (pī.)].",
      "english": "",
      "sinhala": ""
    },
    {
      "number": 5,
      "pali": "‘‘Khattiyassa pamattassa, raṭṭhasmiṃ raṭṭhavaḍḍhana; Sabbe bhogā vinassanti, rañño taṃ vuccate aghaṃ.",
      "english": "",
      "sinhala": ""
    },
    {
      "number": 6,
      "pali": "‘‘Sirī tāta alakkhī ca [sirī ca tāta lakkhī ca (syā. pī.)], pucchitā etadabravuṃ; Uṭṭhāna [uṭṭhāne (syā.)] vīriye pose, ramāhaṃ anusūyake.",
      "english": "",
      "sinhala": ""
    },
    {
      "number": 7,
      "pali": "‘‘Usūyake duhadaye, purise kammadussake; Kālakaṇṇī mahārāja, ramati [ramāti (ka.)] cakkabhañjanī.",
      "english": "",
      "sinhala": ""
    },
    {
      "number": 8,
      "pali": "‘‘So tvaṃ sabbesu suhadayo [so tvaṃ sabbesaṃ suhadayo (syā. pī.), so tvaṃ sabbe suhadayo (ka.)], sabbesaṃ rakkhito bhava; Alakkhiṃ nuda mahārāja, lakkhyā bhava nivesanaṃ.",
      "english": "",
      "sinhala": ""
    },
    {
      "number": 9,
      "pali": "‘‘Sa lakkhīdhitisampanno, puriso hi mahaggato; Amittānaṃ kāsipati, mūlaṃ aggañca chindati.",
      "english": "",
      "sinhala": ""
    },
    {
      "number": 10,
      "pali": "‘‘Sakkopi hi bhūtapati, uṭṭhāne nappamajjati; Sa kalyāṇe dhitiṃ katvā, uṭṭhāne kurute mano.",
      "english": "",
      "sinhala": ""
    },
    {
      "number": 11,
      "pali": "‘‘Gandhabbā pitaro devā, sājīvā [sañjīvā (pī.)] honti tādino; Uṭṭhāhato [uṭṭhahato (syā. pī.)] appamajjato [mappamajjato (ka.)], anutiṭṭhanti devatā.",
      "english": "",
      "sinhala": ""
    },
    {
      "number": 12,
      "pali": "‘‘So appamatto akkuddho [akkuṭṭho (pī.)], tāta kiccāni kāraya; Vāyamassu ca kiccesu, nālaso vindate sukhaṃ.",
      "english": "",
      "sinhala": ""
    },
    {
      "number": 13,
      "pali": "‘‘Tattheva te vattapadā, esāva [esā ca (pī.)] anusāsanī; Alaṃ mitte sukhāpetuṃ, amittānaṃ dukhāya [dukkhāya (pī.)] ca’’.",
      "english": "",
      "sinhala": ""
    },
    {
      "number": 14,
      "pali": "‘‘Sakkhisi tvaṃ [sakkhī tuvaṃ (sī. syā. pī.)] kuṇḍalini, maññasi khattabandhuni [khattiyabandhunī (pī.)]; Rajjaṃ kāretukāmena, kiṃ su kiccaṃ kataṃ varaṃ’’.",
      "english": "",
      "sinhala": ""
    },
    {
      "number": 15,
      "pali": "‘‘Dveva tāta padakāni, yattha [yesu (pī.)] sabbaṃ patiṭṭhitaṃ; Aladdhassa ca yo lābho, laddhassa cānurakkhaṇā.",
      "english": "",
      "sinhala": ""
    },
    {
      "number": 16,
      "pali": "‘‘Amacce tāta jānāhi, dhīre atthassa kovide; Anakkhā kitave tāta, asoṇḍe avināsake.",
      "english": "",
      "sinhala": ""
    },
    {
      "number": 17,
      "pali": "‘‘Yo ca taṃ tāta rakkheyya, dhanaṃ yañceva te siyā; Sūtova rathaṃ saṅgaṇhe, so te kiccāni kāraye.",
      "english": "",
      "sinhala": ""
    },
    {
      "number": 18,
      "pali": "‘‘Susaṅgahitantajano, sayaṃ vittaṃ avekkhiya; Nidhiñca iṇadānañca, na kare parapattiyā.",
      "english": "",
      "sinhala": ""
    },
    {
      "number": 19,
      "pali": "‘‘Sayaṃ āyaṃ vayaṃ [āyavayaṃ (pī.)] jaññā, sayaṃ jaññā katākataṃ; Niggaṇhe niggahārahaṃ, paggaṇhe paggahārahaṃ.",
      "english": "",
      "sinhala": ""
    },
    {
      "number": 20,
      "pali": "‘‘Sayaṃ jānapadaṃ atthaṃ, anusāsa rathesabha; Mā te adhammikā yuttā, dhanaṃ raṭṭhañca nāsayuṃ.",
      "english": "",
      "sinhala": ""
    },
    {
      "number": 21,
      "pali": "‘‘Mā ca vegena kiccāni, karosi [kāresi (sī. syā. pī.)] kārayesi vā; Vegasā hi kataṃ kammaṃ, mando pacchānutappati.",
      "english": "",
      "sinhala": ""
    },
    {
      "number": 22,
      "pali": "‘‘Mā te adhisare muñca, subāḷhamadhikodhitaṃ [kopitaṃ (sī. syā.)]; Kodhasā hi bahū phītā, kulā akulataṃ gatā.",
      "english": "",
      "sinhala": ""
    },
    {
      "number": 23,
      "pali": "‘‘Mā tāta issaromhīti, anatthāya patārayi; Itthīnaṃ purisānañca, mā te āsi dukhudrayo.",
      "english": "",
      "sinhala": ""
    },
    {
      "number": 24,
      "pali": "‘‘Apetalomahaṃsassa, rañño kāmānusārino; Sabbe bhogā vinassanti, rañño taṃ vuccate aghaṃ.",
      "english": "",
      "sinhala": ""
    },
    {
      "number": 25,
      "pali": "‘‘Tattheva te vattapadā, esāva anusāsanī; Dakkhassudāni puññakaro, asoṇḍo avināsako; Sīlavāssu [sīlavāssa (ṭīkā)] mahārāja, dussīlo vinipātiko’’ [vinipātako (pī.)].",
      "english": "",
      "sinhala": ""
    },
    {
      "number": 26,
      "pali": "‘‘Apucchimha kosiyagottaṃ [apucchimhā kosiyagottaṃ (syā.), apucchamhāpi kosikaṃ (pī.)], kuṇḍaliniṃ tatheva ca; Tvaṃ dāni vadehi jambuka [jambuka tvaṃ dāni vadehi (syā. pī.)], balānaṃ balamuttamaṃ’’.",
      "english": "",
      "sinhala": ""
    },
    {
      "number": 27,
      "pali": "‘‘Balaṃ pañcavidhaṃ loke, purisasmiṃ mahaggate; Tattha bāhubalaṃ nāma, carimaṃ vuccate balaṃ.",
      "english": "",
      "sinhala": ""
    },
    {
      "number": 28,
      "pali": "‘‘Bhogabalañca dīghāvu, dutiyaṃ vuccate balaṃ; Amaccabalañca dīghāvu, tatiyaṃ vuccate balaṃ.",
      "english": "",
      "sinhala": ""
    },
    {
      "number": 29,
      "pali": "‘‘Abhijaccabalaṃ ceva, taṃ catutthaṃ asaṃsayaṃ; Yāni cetāni sabbāni, adhigaṇhāti paṇḍito.",
      "english": "",
      "sinhala": ""
    },
    {
      "number": 30,
      "pali": "‘‘Taṃ balānaṃ balaṃ seṭṭhaṃ, aggaṃ paññābaṃ balaṃ [varaṃ (sī.)]; Paññābalenupatthaddho, atthaṃ vindati paṇḍito.",
      "english": "",
      "sinhala": ""
    },
    {
      "number": 31,
      "pali": "‘‘Api ce labhati mando, phītaṃ dharaṇimuttamaṃ; Akāmassa pasayhaṃ vā, añño taṃ paṭipajjati.",
      "english": "",
      "sinhala": ""
    },
    {
      "number": 32,
      "pali": "‘‘Abhijātopi ce hoti, rajjaṃ laddhāna khattiyo; Duppañño hi kāsipati, sabbenapi na jīvati.",
      "english": "",
      "sinhala": ""
    },
    {
      "number": 33,
      "pali": "‘‘Paññāva sutaṃ vinicchinī [paññā sutavinicchinī (syā. pī.)], paññā kitti silokavaḍḍhanī [vaddhanī (pī.)]; Paññāsahito naro idha, api dukkhe sukhāni vindati.",
      "english": "",
      "sinhala": ""
    },
    {
      "number": 34,
      "pali": "‘‘Paññañca kho asussūsaṃ, na koci adhigacchati; Bahussutaṃ anāgamma, dhammaṭṭhaṃ avinibbhujaṃ.",
      "english": "",
      "sinhala": ""
    },
    {
      "number": 35,
      "pali": "‘‘Yo ca dhammavibhaṅgaññū [yo dhammañca vibhāgaññū (pī.)], kāluṭṭhāyī matandito; Anuṭṭhahati kālena, kammaphalaṃ tassa ijjhati [kammaphalaṃ tassijjhati, phalaṃ tassa samijjhati (ka.)].",
      "english": "",
      "sinhala": ""
    },
    {
      "number": 36,
      "pali": "‘‘Anāyatana [nā’nāyatana (pī.)] sīlassa, anāyatana [nā’nāyatana (pī.)] sevino; Na nibbindiyakārissa, sammadattho vipaccati.",
      "english": "",
      "sinhala": ""
    },
    {
      "number": 37,
      "pali": "‘‘Ajjhattañca payuttassa, tathāyatanasevino; Anibbindiyakārissa, sammadattho vipaccati.",
      "english": "",
      "sinhala": ""
    },
    {
      "number": 38,
      "pali": "‘‘Yogappayogasaṅkhātaṃ, sambhatassānurakkhaṇaṃ; Tāni tvaṃ tāta sevassu, mā akammāya randhayi; Akammunā hi dummedho, naḷāgāraṃva sīdati’’.",
      "english": "",
      "sinhala": ""
    },
    {
      "number": 39,
      "pali": "‘‘Dhammaṃ cara mahārāja, mātāpitūsu khattiya; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 40,
      "pali": "‘‘Dhammaṃ cara mahārāja, puttadāresu khattiya; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 41,
      "pali": "‘‘Dhammaṃ cara mahārāja, mittāmaccesu khattiya; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 42,
      "pali": "‘‘Dhammaṃ cara mahārāja, vāhanesu balesu ca; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 43,
      "pali": "‘‘Dhammaṃ cara mahārāja, gāmesu nigamesu ca…pe….",
      "english": "",
      "sinhala": ""
    },
    {
      "number": 44,
      "pali": "‘‘Dhammaṃ cara mahārāja, raṭṭhesu [raṭṭhe (pī.)] janapadesu ca…pe….",
      "english": "",
      "sinhala": ""
    },
    {
      "number": 45,
      "pali": "‘‘Dhammaṃ cara mahārāja, samaṇa [samaṇe (syā. ka.)] brāhmaṇesu ca…pe….",
      "english": "",
      "sinhala": ""
    },
    {
      "number": 46,
      "pali": "‘‘Dhammaṃ cara mahārāja, migapakkhīsu khattiya; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 47,
      "pali": "‘‘Dhammaṃ cara mahārāja, dhammo ciṇṇo sukhāvaho [dhammo suciṇṇo sukhamāvahati (ka.)]; Idha dhammaṃ caritvāna, rāja saggaṃ gamissasi.",
      "english": "",
      "sinhala": ""
    },
    {
      "number": 48,
      "pali": "‘‘Dhammaṃ cara mahārāja, saindā [indo (pī.), sindā (ka.)] devā sabrahmakā; Suciṇṇena divaṃ pattā, mā dhammaṃ rāja pāmado [pamādo (pī. ka.)].",
      "english": "",
      "sinhala": ""
    },
    {
      "number": 49,
      "pali": "‘‘Tattheva te [vete (pī.)] vattapadā, esāva [esā ca (pī.)] anusāsanī; Sappaññasevī kalyāṇī, samattaṃ sāma [sāmaṃ (ka.)] taṃ vidū’’ti. Tesakuṇajātakaṃ paṭhamaṃ.",
      "english": "",
      "sinhala": ""
    },
    {
      "number": 50,
      "pali": "‘‘Alaṅkatā kuṇḍalino suvatthā, veḷuriyamuttātharukhaggabandhā [baddhā (pī.)]; Rathesabhā tiṭṭhatha ke nu tumhe, kathaṃ vo jānanti manussaloke’’.",
      "english": "",
      "sinhala": "",
      "paliTitle": "Sarabhaṅgajātakaṃ"
    },
    {
      "number": 51,
      "pali": "‘‘Ahamaṭṭhako bhīmaratho panāyaṃ, kāliṅgarājā pana uggatoyaṃ [uggato ayaṃ (pī.), uggatāyaṃ (ka.)]; Susaññatānaṃ isīnaṃ [susaññatānisinaṃ (pī.)] dassanāya, idhāgatā pucchitāyemha pañhe’’.",
      "english": "",
      "sinhala": ""
    },
    {
      "number": 52,
      "pali": "‘‘Vehāyasaṃ tiṭṭhasi [tiṭṭhati (pī.)] antalikkhe, pathaddhuno pannaraseva cando; Pucchāmi taṃ yakkha mahānubhāva, kathaṃ taṃ jānanti manussaloke’’.",
      "english": "",
      "sinhala": ""
    },
    {
      "number": 53,
      "pali": "‘‘Yamāhu devesu sujampatīti, maghavāti taṃ āhu manussaloke; Sa devarājā idamajja patto, susaññatānaṃ isīnaṃ dassanāya’’.",
      "english": "",
      "sinhala": ""
    },
    {
      "number": 54,
      "pali": "‘‘Dūre sutā no isayo samāgatā, mahiddhikā iddhiguṇūpapannā; Vandāmi te ayire pasannacitto, ye jīvalokettha manussaseṭṭhā’’.",
      "english": "",
      "sinhala": ""
    },
    {
      "number": 55,
      "pali": "Gandho isīnaṃ ciradikkhitānaṃ [dakkhitānaṃ (syā. pī.)], kāyā cuto gacchati mālutena; Ito paṭikkamma sahassanetta, gandho isīnaṃ asuci devarāja’’.",
      "english": "",
      "sinhala": ""
    },
    {
      "number": 56,
      "pali": "‘‘Gandho isīnaṃ ciradikkhitānaṃ, kāyā cuto gacchatu mālutena; Vicitrapupphaṃ surabhiṃva mālaṃ, gandhañca etaṃ pāṭikaṅkhāma bhante; Na hettha devā paṭikkūlasaññino’’.",
      "english": "",
      "sinhala": ""
    },
    {
      "number": 57,
      "pali": "‘‘Purindado bhūtapatī yasassī, devānamindo sakko [idaṃ padaṃ natthi (sī. syā. pī. potthakesu)] maghavā sujampati; Sa devarājā asuragaṇappamaddano, okāsamākaṅkhati pañha pucchituṃ.",
      "english": "",
      "sinhala": ""
    },
    {
      "number": 58,
      "pali": "‘‘Ko nevimesaṃ idha paṇḍitānaṃ, pañhe puṭṭho nipuṇe byākarissati; Tiṇṇañca raññaṃ manujādhipānaṃ, devānamindassa ca vāsavassa’’.",
      "english": "",
      "sinhala": ""
    },
    {
      "number": 59,
      "pali": "‘‘Ayaṃ isi [isī (sī. pī.)] sarabhaṅgo tapassī [yasassī (sī.)], yato jāto virato methunasmā; Āceraputto [ācariyaputto (pī. ka.)] suvinītarūpo, so nesaṃ pañhāni viyākarissati’’.",
      "english": "",
      "sinhala": ""
    },
    {
      "number": 60,
      "pali": "‘‘Koṇḍañña pañhāni viyākarohi, yācanti taṃ isayo sādhurūpā; Koṇḍañña eso manujesu dhammo, yaṃ vuddha [vaddha (pī.), buddha (ka.)] māgacchati esa bhāro’’.",
      "english": "",
      "sinhala": ""
    },
    {
      "number": 61,
      "pali": "‘‘Katāvakāsā pucchantu bhonto, yaṃ kiñci pañhaṃ manasābhipatthitaṃ; Ahañhi taṃ taṃ vo viyākarissaṃ, ñatvā sayaṃ lokamimaṃ parañca’’.",
      "english": "",
      "sinhala": ""
    },
    {
      "number": 62,
      "pali": "‘‘Tato ca maghavā sakko, atthadassī purindado; Apucchi paṭhamaṃ pañhaṃ, yañcāsi abhipatthitaṃ’’.",
      "english": "",
      "sinhala": ""
    },
    {
      "number": 63,
      "pali": "‘‘Kiṃ sū vadhitvā na kadāci socati, kissappahānaṃ isayo vaṇṇayanti; Kassīdha vuttaṃ pharusaṃ khametha, akkhāhi me koṇḍañña etamatthaṃ’’.",
      "english": "",
      "sinhala": ""
    },
    {
      "number": 64,
      "pali": "‘‘Kodhaṃ vadhitvā na kadāci socati, makkhappahānaṃ isayo vaṇṇayanti; Sabbesaṃ vuttaṃ pharusaṃ khametha, etaṃ khantiṃ uttamamāhu santo’’.",
      "english": "",
      "sinhala": ""
    },
    {
      "number": 65,
      "pali": "‘‘Sakkā ubhinnaṃ [hi dvinnaṃ (pī.)] vacanaṃ titikkhituṃ, sadisassa vā seṭṭhatarassa [seṭṭhanarassa (pī.)] vāpi; Kathaṃ nu hīnassa vaco khametha, akkhāhi me koṇḍañña etamatthaṃ’’.",
      "english": "",
      "sinhala": ""
    },
    {
      "number": 66,
      "pali": "‘‘Bhayā hi seṭṭhassa vaco khametha, sārambhahetū pana sādisassa; Yo cīdha hīnassa vaco khametha, etaṃ khantiṃ uttamamāhu santo’’.",
      "english": "",
      "sinhala": ""
    },
    {
      "number": 67,
      "pali": "‘‘Kathaṃ vijaññā catupattharūpaṃ [catumaṭṭharūpaṃ (syā. pī.)], seṭṭhaṃ sarikkhaṃ athavāpi hīnaṃ; Virūparūpena caranti santo, tasmā hi sabbesaṃ vaco khametha’’.",
      "english": "",
      "sinhala": ""
    },
    {
      "number": 68,
      "pali": "‘‘Na hetamatthaṃ mahatīpi senā, sarājikā yujjhamānā labhetha; Yaṃ khantimā sappuriso labhetha, khantī balassūpasamanti verā’’.",
      "english": "",
      "sinhala": ""
    },
    {
      "number": 69,
      "pali": "‘‘Subhāsitaṃ te anumodiyāna, aññaṃ taṃ pucchāmi tadiṅgha brūhi; Yathā ahuṃ [ahū (sī. syā. pī.)] daṇḍakī nāḷikero [nāḷikīro (sī. syā. pī.)], athajjuno kalābu cāpi rājā; Tesaṃ gatiṃ brūhi supāpakamminaṃ, katthūpapannā isinaṃ viheṭhakā’’.",
      "english": "",
      "sinhala": ""
    },
    {
      "number": 70,
      "pali": "‘‘Kisañhi [kisaṃpi (pī.)] vacchaṃ avakiriya daṇḍakī, ucchinnamūlo sajano saraṭṭho; Kukkuḷanāme nirayamhi paccati, tassa phuliṅgāni patanti kāye.",
      "english": "",
      "sinhala": ""
    },
    {
      "number": 71,
      "pali": "‘‘Yo saññate pabbajite aheṭhayi [avañcasi (pī.)], dhammaṃ bhaṇante samaṇe adūsake; Taṃ nāḷikeraṃ sunakhā parattha, saṅgamma khādanti viphandamānaṃ.",
      "english": "",
      "sinhala": ""
    },
    {
      "number": 72,
      "pali": "‘‘Athajjuno niraye sattisūle, avaṃsiro patito uddhaṃpādo [uddhapādo (syā.), addhapādo (pī.)]; Aṅgīrasaṃ gotamaṃ heṭhayitvā, khantiṃ tapassiṃ cirabrahmacāriṃ.",
      "english": "",
      "sinhala": ""
    },
    {
      "number": 73,
      "pali": "‘‘Yo khaṇḍaso pabbajitaṃ achedayi, khantiṃ vadantaṃ samaṇaṃ adūsakaṃ; Kalābuvīciṃ upapajja paccati, mahāpatāpaṃ [mahābhitāpaṃ (pī.)] kaṭukaṃ bhayānakaṃ.",
      "english": "",
      "sinhala": ""
    },
    {
      "number": 74,
      "pali": "‘‘Etāni sutvā nirayāni paṇḍito, aññāni pāpiṭṭhatarāni cettha; Dhammaṃ care samaṇabrāhmaṇesu, evaṅkaro saggamupeti ṭhānaṃ’’.",
      "english": "",
      "sinhala": ""
    },
    {
      "number": 75,
      "pali": "‘‘Subhāsitaṃ te anumodiyāna, aññaṃ taṃ pucchāmi tadiṅgha brūhi; Kathaṃvidhaṃ sīlavantaṃ vadanti, kathaṃvidhaṃ paññavantaṃ vadanti; Kathaṃvidhaṃ sappurisaṃ vadanti, kathaṃvidhaṃ no siri no jahāti’’.",
      "english": "",
      "sinhala": ""
    },
    {
      "number": 76,
      "pali": "‘‘Kāyena vācāya ca yo’dha [yo ca (pī.)] saññato, manasā ca kiñci na karoti pāpaṃ; Na attahetū alikaṃ bhaṇeti [bhaṇāti (sī. syā. pī.)], tathāvidhaṃ sīlavantaṃ vadanti.",
      "english": "",
      "sinhala": ""
    },
    {
      "number": 77,
      "pali": "‘‘Gambhīrapañhaṃ manasābhicintayaṃ [manasā vicintayaṃ (sī.)], nāccāhitaṃ kamma karoti luddaṃ; Kālāgataṃ [kālābhataṃ (pī.)] atthapadaṃ na riñcati, tathāvidhaṃ paññavantaṃ vadanti.",
      "english": "",
      "sinhala": ""
    },
    {
      "number": 78,
      "pali": "‘‘Yo ve kataññū katavedi dhīro, kalyāṇamitto daḷhabhatti ca hoti; Dukhitassa sakkacca karoti kiccaṃ, tathāvidhaṃ sappurisaṃ vadanti.",
      "english": "",
      "sinhala": ""
    },
    {
      "number": 79,
      "pali": "‘‘Etehi sabbehi guṇehupeto, saddho mudū saṃvibhāgī vadaññū; Saṅgāhakaṃ sakhilaṃ saṇhavācaṃ, tathāvidhaṃ no siri no jahāti’’.",
      "english": "",
      "sinhala": ""
    },
    {
      "number": 80,
      "pali": "‘‘Subhāsitaṃ te anumodiyāna, aññaṃ taṃ pucchāmi tadiṅgha brūhi; Sīlaṃ siriñcāpi satañca dhammaṃ, paññañca kaṃ seṭṭhataraṃ vadanti’’.",
      "english": "",
      "sinhala": ""
    },
    {
      "number": 81,
      "pali": "‘‘Paññā hi seṭṭhā kusalā vadanti, nakkhattarājāriva tārakānaṃ; Sīlaṃ sīrī cāpi satañca dhammo [dhammā (pī.)], anvāyikā paññavato bhavanti’’.",
      "english": "",
      "sinhala": ""
    },
    {
      "number": 82,
      "pali": "‘‘Subhāsitaṃ te anumodiyāna, aññaṃ taṃ pucchāmi tadiṅgha brūhi; Kathaṃkaro kintikaro kimācaraṃ, kiṃ sevamāno labhatīdha paññaṃ; Paññāya dānippaṭipaṃ [dāni paṭipadaṃ (sī. syā. pī.)] vadehi, kathaṃkaro paññavā hoti macco’’.",
      "english": "",
      "sinhala": ""
    },
    {
      "number": 83,
      "pali": "‘‘Sevetha vuddhe nipuṇe bahussute, uggāhako ca paripucchako siyā; Suṇeyya sakkacca subhāsitāni, evaṃkaro paññavā hoti macco.",
      "english": "",
      "sinhala": ""
    },
    {
      "number": 84,
      "pali": "‘‘ Paññavā kāmaguṇe avekkhati, aniccato dukkhato rogato ca; Evaṃ vipassī pajahāti chandaṃ, dukkhesu kāmesu mahabbhayesu.",
      "english": "",
      "sinhala": ""
    },
    {
      "number": 85,
      "pali": "‘‘Sa vītarāgo pavineyya dosaṃ, mettaṃ [metta (syā. ka.)] cittaṃ bhāvaye [bhāveyya (sī. syā. ka.)] appamāṇaṃ; Sabbesu bhūtesu nidhāya daṇḍaṃ, anindito brahmamupeti ṭhānaṃ’’.",
      "english": "",
      "sinhala": ""
    },
    {
      "number": 86,
      "pali": "‘‘Mahatthiyaṃ [mahiddhiyaṃ (sī. syā. pī.)] āgamanaṃ ahosi, tavamaṭṭhakā [maṭṭhaka (sī. syā. ka.)] bhīmarathassa cāpi; Kāliṅgarājassa ca uggatassa, sabbesa vo kāmarāgo pahīno’’.",
      "english": "",
      "sinhala": ""
    },
    {
      "number": 87,
      "pali": "‘‘Evametaṃ paracittavedi, sabbesa no kāmarāgo pahīno; Karohi okāsamanuggahāya, yathā gatiṃ te abhisambhavema’’.",
      "english": "",
      "sinhala": ""
    },
    {
      "number": 88,
      "pali": "‘‘Karomi okāsamanuggahāya, tathā hi vo kāmarāgo pahīno; Pharātha kāyaṃ vipulāya pītiyā, yathā gatiṃ me abhisambhavetha’’.",
      "english": "",
      "sinhala": ""
    },
    {
      "number": 89,
      "pali": "‘‘Sabbaṃ karissāma tavānusāsaniṃ, yaṃ yaṃ tuvaṃ vakkhasi bhūripañña; Pharāma kāyaṃ vipulāya pītiyā, yathā gatiṃ te abhisambhavema’’.",
      "english": "",
      "sinhala": ""
    },
    {
      "number": 90,
      "pali": "‘‘Katāya [katāyaṃ (sī. pī.)] vacchassa kisassa pūjā, gacchantu bhonto isayo sādhurūpā; Jhāne ratā hotha sadā samāhitā, esā ratī pabbajitassa seṭṭhā’’.",
      "english": "",
      "sinhala": ""
    },
    {
      "number": 91,
      "pali": "‘‘Sutvāna gāthā paramatthasaṃhitā, subhāsitā isinā paṇḍitena; Te vedajātā anumodamānā, pakkāmu [pakkamu (ka.)] devā devapuraṃ yasassino.",
      "english": "",
      "sinhala": ""
    },
    {
      "number": 92,
      "pali": "‘‘Gāthā imā atthavatī subyañjanā, subhāsitā isinā paṇḍitena; Yo kocimā aṭṭhikatvā [aṭṭhiṃ katvā (ka.)] suṇeyya, labhetha pubbāpariyaṃ visesaṃ; Laddhāna pubbāpariyaṃ visesaṃ, adassanaṃ maccurājassa gacche’’.",
      "english": "",
      "sinhala": ""
    },
    {
      "number": 93,
      "pali": "‘‘Sālissaro sāriputto, meṇḍissaro ca kassapo; Pabbato anuruddho ca, kaccāyano ca devalo [devilo (syā. ka.)].",
      "english": "",
      "sinhala": ""
    },
    {
      "number": 94,
      "pali": "‘‘Anusisso ca ānando, kisavaccho ca kolito; Nārado udāyī thero [nārado puṇṇo mantānīputto (sī.)], parisā buddhaparisā; Sarabhaṅgo lokanātho, evaṃ dhāretha jātaka’’nti. Sarabhaṅgajātakaṃ dutiyaṃ.",
      "english": "",
      "sinhala": ""
    },
    {
      "number": 95,
      "pali": "‘‘Atha bravi brahā indo, vatrabhū jayataṃ pitā; Devakaññaṃ parābhetvā, sudhammāyaṃ alambusaṃ.",
      "english": "",
      "sinhala": "",
      "paliTitle": "Alambusājātakaṃ"
    },
    {
      "number": 96,
      "pali": "‘‘Misse devā taṃ yācanti, tāvatiṃsā saindakā; Isippalobhane [isipalobhike (sī. syā.), isiṃ palobhike (pī.)] gaccha, isisiṅgaṃ alambuse.",
      "english": "",
      "sinhala": ""
    },
    {
      "number": 97,
      "pali": "‘‘Purāyaṃ amhe acceti [nācceti (syā. ka.)], vattavā [vatavā (sī. syā. pī.)] brahmacariyavā; Nibbānābhirato vuddho [vaddho (pī.), buddho (syā. ka.)], tassa maggāni āvara’’.",
      "english": "",
      "sinhala": ""
    },
    {
      "number": 98,
      "pali": "‘‘Devarāja kimeva tvaṃ, mameva tuvaṃ sikkhasi; Isippalobhane [isipalobhike (sī. syā.), isiṃ palobhike (pī.)] gaccha, santi aññāpi accharā.",
      "english": "",
      "sinhala": ""
    },
    {
      "number": 99,
      "pali": "‘‘Mādisiyo pavarā ceva, asoke nandane vane; Tāsampi hotu pariyāyo, tāpi yantu palobhanā’’ [palobhikā (syā. pī.)].",
      "english": "",
      "sinhala": ""
    },
    {
      "number": 100,
      "pali": "‘‘Addhā hi saccaṃ bhaṇasi, santi aññāpi accharā; Tādisiyo pavarā ceva, asoke nandane vane.",
      "english": "",
      "sinhala": ""
    },
    {
      "number": 101,
      "pali": "‘‘Na tā evaṃ pajānanti, pāricariyaṃ pumaṃ gatā; Yādisaṃ tvaṃ pajānāsi, nāri sabbaṅgasobhane.",
      "english": "",
      "sinhala": ""
    },
    {
      "number": 102,
      "pali": "‘‘Tvameva gaccha kalyāṇi, itthīnaṃ pavarā casi; Taveva vaṇṇarūpena, savasamānayissasi’’ [vasamānāpayissasi (syā.), vasamānāmayissasi (pī.), taṃ vasamānayissasi (ka.)].",
      "english": "",
      "sinhala": ""
    },
    {
      "number": 103,
      "pali": "‘‘Na vāhaṃ na gamissāmi, devarājena pesitā; Vibhemi cetaṃ āsāduṃ, uggatejo hi brāhmaṇo.",
      "english": "",
      "sinhala": ""
    },
    {
      "number": 104,
      "pali": "‘‘Aneke nirayaṃ pattā, isimāsādiyā janā; Āpannā mohasaṃsāraṃ, tasmā lomāni haṃsaye’’.",
      "english": "",
      "sinhala": ""
    },
    {
      "number": 105,
      "pali": "‘‘Idaṃ vatvāna pakkāmi, accharā kāmavaṇṇinī; Missā missitu [missetu (sī. syā. pī.)] micchantī, isisiṅgaṃ alambusā.",
      "english": "",
      "sinhala": ""
    },
    {
      "number": 106,
      "pali": "‘‘Sā ca taṃ vanamogayha, isisiṅgena rakkhitaṃ; Bimbajālakasañchannaṃ, samantā aḍḍhayojanaṃ.",
      "english": "",
      "sinhala": ""
    },
    {
      "number": 107,
      "pali": "‘‘Pātova pātarāsamhi, udaṇhasamayaṃ [udayasamayaṃ (syā.), udantasamayaṃ (ka.)] pati; Aggiṭṭhaṃ parimajjantaṃ, isisiṅgaṃ upāgami’’.",
      "english": "",
      "sinhala": ""
    },
    {
      "number": 108,
      "pali": "‘‘Kā nu vijjurivābhāsi, osadhī viya tārakā; Vicittahatthābharaṇā [vicittavatthābharaṇā (sī.)], āmuttamaṇikuṇḍalā [āmukkamaṇikuṇḍalā (?)].",
      "english": "",
      "sinhala": ""
    },
    {
      "number": 109,
      "pali": "‘‘Ādiccavaṇṇasaṅkāsā, hemacandanagandhinī; Saññatūrū mahāmāyā, kumārī cārudassanā.",
      "english": "",
      "sinhala": ""
    },
    {
      "number": 110,
      "pali": "‘‘Vilaggā [vilākā (sī. syā. pī.)] mudukā suddhā, pādā te suppatiṭṭhitā; Gamanā kāmanīyā [kamanā kamanīyā (sī. pī.)] te, harantiyeva me mano.",
      "english": "",
      "sinhala": ""
    },
    {
      "number": 111,
      "pali": "‘‘Anupubbāva te ūrū, nāganāsasamūpamā; Vimaṭṭhā tuyhaṃ sussoṇī, akkhassa phalakaṃ yathā.",
      "english": "",
      "sinhala": ""
    },
    {
      "number": 112,
      "pali": "‘‘Uppalasseva kiñjakkhā, nābhi te sādhu saṇṭhitā; Pūrā kaṇhañjanasseva, dūrato paṭidissati.",
      "english": "",
      "sinhala": ""
    },
    {
      "number": 113,
      "pali": "‘‘Duvidhā jātā urajā, avaṇṭā sādhu paccudā; Payodharā apatitā [appatītā (sī. syā. pī.)], aḍḍhalābusamā thanā.",
      "english": "",
      "sinhala": ""
    },
    {
      "number": 114,
      "pali": "‘‘Dīghā kambutalābhāsā, gīvā eṇeyyakā yathā; Paṇḍarāvaraṇā vaggu, catutthamanasannibhā.",
      "english": "",
      "sinhala": ""
    },
    {
      "number": 115,
      "pali": "‘‘Uddhaggā ca adhaggā ca, dumaggaparimajjitā; Duvijā nelasambhūtā, dantā tava sudassanā.",
      "english": "",
      "sinhala": ""
    },
    {
      "number": 116,
      "pali": "‘‘Apaṇḍarā lohitantā, jiñjūka [jiñjuka (sī. syā. pī.)] phalasannibhā; Āyatā ca visālā ca, nettā tava sudassanā.",
      "english": "",
      "sinhala": ""
    },
    {
      "number": 117,
      "pali": "‘‘Nātidīghā susammaṭṭhā, kanakabyā [kanakaggā (pī.)] samocitā; Uttamaṅgaruhā tuyhaṃ, kesā candanagandhikā.",
      "english": "",
      "sinhala": ""
    },
    {
      "number": 118,
      "pali": "‘‘Yāvatā kasigorakkhā, vāṇijānaṃ [vaṇijānaṃ (pī.)] ca yā gati; Isīnañca parakkantaṃ, saññatānaṃ tapassinaṃ.",
      "english": "",
      "sinhala": ""
    },
    {
      "number": 119,
      "pali": "‘‘Na te samasamaṃ passe, asmiṃ pathavi [puthuvi (pī.)] maṇḍale; Ko vā tvaṃ kassa vā putto, kathaṃ jānemu taṃ mayaṃ’’.",
      "english": "",
      "sinhala": ""
    },
    {
      "number": 120,
      "pali": "‘‘Na pañhakālo bhaddante, kassapevaṃ gate sati; Ehi samma ramissāma, ubho asmākamassame; Ehi taṃ upagūhissaṃ [upaguyhissaṃ (syā.)], ratīnaṃ kusalo bhava’’.",
      "english": "",
      "sinhala": ""
    },
    {
      "number": 121,
      "pali": "‘‘Idaṃ vatvāna pakkāmi, accharā kāmavaṇṇinī; Missā missitumicchantī, isisiṅgaṃ alambusā’’.",
      "english": "",
      "sinhala": ""
    },
    {
      "number": 122,
      "pali": "‘‘So ca vegena nikkhamma, chetvā dandhaparakkamaṃ [dandhapadakkamaṃ (ka.)]; Tamuttamāsu veṇīsu, ajjhappatto [ajjhāpatto (pī.)] parāmasi;",
      "english": "",
      "sinhala": ""
    },
    {
      "number": 123,
      "pali": "‘‘Tamudāvatta kalyāṇī, palissaji susobhanā [susobhaṇī (syā. ka.)]; Cavitamhi [cavi tamhā (syā. ka.)] brahmacariyā, yathā taṃ atha tositā.",
      "english": "",
      "sinhala": ""
    },
    {
      "number": 124,
      "pali": "‘‘Manasā agamā indaṃ, vasantaṃ nandane vane; Tassā saṅkappamaññāya, maghavā devakuñjaro.",
      "english": "",
      "sinhala": ""
    },
    {
      "number": 125,
      "pali": "‘‘Pallaṅkaṃ pahiṇī khippaṃ, sovaṇṇaṃ sopavāhanaṃ; Sauttaracchadapaññāsaṃ, sahassapaṭiyatthataṃ [paṭikatthataṃ (sī.)].",
      "english": "",
      "sinhala": ""
    },
    {
      "number": 126,
      "pali": "‘‘Tamenaṃ tattha dhāresi, ure katvāna sobhanā; Yathā ekamuhuttaṃva, tīṇi vassāni dhārayi.",
      "english": "",
      "sinhala": ""
    },
    {
      "number": 127,
      "pali": "‘‘Vimado tīhi vassehi, pabujjhitvāna brāhmaṇo; Addasāsi harita [harī (pī.)] rukkhe, samantā aggiyāyanaṃ.",
      "english": "",
      "sinhala": ""
    },
    {
      "number": 128,
      "pali": "‘‘Navapattavanaṃ phullaṃ, kokilaggaṇaghositaṃ; Samantā paviloketvā, rudaṃ assūni vattayi.",
      "english": "",
      "sinhala": ""
    },
    {
      "number": 129,
      "pali": "‘‘Na juhe na jape [jappe (ka.)] mante, aggihuttaṃ pahāpitaṃ; Ko nu me pāricariyāya, pubbe cittaṃ palobhayi.",
      "english": "",
      "sinhala": ""
    },
    {
      "number": 130,
      "pali": "‘‘Araññe me viharato, yo me tejā ha sambhutaṃ [sambhataṃ (pī.)]; Nānāratnaparipūraṃ, nāvaṃva gaṇhi aṇṇave’’.",
      "english": "",
      "sinhala": ""
    },
    {
      "number": 131,
      "pali": "‘‘Ahaṃ te pāricariyāya, devarājena pesitā; Avadhiṃ [avadhī (syā. pī. ka.)] cittaṃ cittena, pamādo [pamādā (syā. pī.)] tvaṃ na bujjhasi’’.",
      "english": "",
      "sinhala": ""
    },
    {
      "number": 132,
      "pali": "‘‘Imāni kira maṃ tāto, kassapo anusāsati; Kamalāsadisitthiyo [sarisitthiyo (syā. pī.)], tāyo bujjhesi māṇava.",
      "english": "",
      "sinhala": ""
    },
    {
      "number": 133,
      "pali": "‘‘Ure gaṇḍāyo bujjhesi, tāyo bujjhesi māṇava; Iccānusāsi maṃ tāto, yathā maṃ anukampako.",
      "english": "",
      "sinhala": ""
    },
    {
      "number": 134,
      "pali": "‘‘Tassāhaṃ vacanaṃ nākaṃ, pitu vuddhassa sāsanaṃ; Araññe nimmanussamhi, svajja jhāyāmi [svājjajjhāyāmi (sī. pī.)] ekako.",
      "english": "",
      "sinhala": ""
    },
    {
      "number": 135,
      "pali": "‘‘Sohaṃ tathā karissāmi, dhiratthu jīvitena me; Puna vā tādiso hessaṃ, maraṇaṃ me bhavissati’’.",
      "english": "",
      "sinhala": ""
    },
    {
      "number": 136,
      "pali": "‘‘Tassa tejaṃ [tejañca (sī. pī.)] vīriyañca, dhitiṃ [dhitiñca (pī.)] ñatvā avaṭṭhitaṃ [suvaḍḍhitaṃ (sī.)]; Sirasā aggahī pāde, isisiṅgaṃ alambusā.",
      "english": "",
      "sinhala": ""
    },
    {
      "number": 137,
      "pali": "‘‘Mā me kujjha [kujjhi (pī.)] mahāvīra, mā me kujjha [kujjhi (pī.)] mahāise; Mahā attho mayā ciṇṇo, tidasānaṃ yasassinaṃ; Tayā saṃkampitaṃ āsi, sabbaṃ devapuraṃ tadā’’.",
      "english": "",
      "sinhala": ""
    },
    {
      "number": 138,
      "pali": "‘‘Tāvatiṃsā ca ye devā, tidasānañca vāsavo; Tvañca bhadde sukhī hohi, gaccha kaññe yathāsukhaṃ’’.",
      "english": "",
      "sinhala": ""
    },
    {
      "number": 139,
      "pali": "‘‘Tassa pāde gahetvāna, katvā ca naṃ padakkhiṇaṃ; Añjaliṃ paggahetvāna, tamhā ṭhānā apakkami.",
      "english": "",
      "sinhala": ""
    },
    {
      "number": 140,
      "pali": "‘‘Yo ca tassāsi pallaṅko, sovaṇṇo sopavāhano; Sauttaracchadapaññāso, sahassapaṭiyatthato; Tameva pallaṅkamāruyha, agā devāna santike.",
      "english": "",
      "sinhala": ""
    },
    {
      "number": 141,
      "pali": "‘‘Tamokkamiva āyantiṃ, jalantiṃ vijjutaṃ yathā; Patīto sumano vitto, devindo adadā varaṃ’’.",
      "english": "",
      "sinhala": ""
    },
    {
      "number": 142,
      "pali": "‘‘Varañce me ado sakka, sabbabhūtānamissara; Nisippalobhikā [na isipalobhikā (syā.), na isipalobhiyaṃ (pī.)] gacche, etaṃ sakka varaṃ vare’’ti. Alambusājātakaṃ tatiyaṃ.",
      "english": "",
      "sinhala": ""
    },
    {
      "number": 143,
      "pali": "‘‘Ariyāvakāsosi pasannanetto, maññe bhavaṃ pabbajito kulamhā; Kathaṃ nu vittāni pahāya bhoge, pabbaji nikkhamma gharā sapañña’’ [sapañño (syā.), sapaññā (pī.)].",
      "english": "",
      "sinhala": "",
      "paliTitle": "Saṅkhapālajātakaṃ"
    },
    {
      "number": 144,
      "pali": "‘‘Sayaṃ vimānaṃ naradeva disvā, mahānubhāvassa mahoragassa; Disvāna puññāna mahāvipākaṃ, saddhāyahaṃ pabbajitomhi rāja’’.",
      "english": "",
      "sinhala": ""
    },
    {
      "number": 145,
      "pali": "‘‘Na kāmakāmā na bhayā na dosā, vācaṃ musā pabbajitā bhaṇanti; Akkhāhi me pucchito etamatthaṃ, sutvāna me jāyihitippasādo’’.",
      "english": "",
      "sinhala": ""
    },
    {
      "number": 146,
      "pali": "‘‘Vāṇijja [vaṇijja (pī.)] raṭṭhādhipa gacchamāno, pathe addasāsimhi bhojaputte [milācaputte (sī. pī.)]; Pavaddhakāyaṃ uragaṃ mahantaṃ, ādāya gacchante pamodamāne’’.",
      "english": "",
      "sinhala": ""
    },
    {
      "number": 147,
      "pali": "‘‘Sohaṃ samāgamma janinda tehi, pahaṭṭhalomo avacamhi bhīto; Kuhiṃ ayaṃ nīyati [niyyati (ka.)] bhīmakāyo, nāgena kiṃ kāhatha bhojaputtā.",
      "english": "",
      "sinhala": ""
    },
    {
      "number": 148,
      "pali": "‘‘Nāgo ayaṃ nīyati bhojanatthā [bhojanatthaṃ (sī. syā. pī.)], pavaddhakāyo urago mahanto; Sāduñca thūlañca muduñca maṃsaṃ, na tvaṃ rasaññāsi videhaputta.",
      "english": "",
      "sinhala": ""
    },
    {
      "number": 149,
      "pali": "‘‘Ito mayaṃ gantvā sakaṃ niketaṃ [niketanaṃ (pī.)], ādāya satthāni vikopayitvā; Maṃsāni bhokkhāma [bhakkhāma (syā.)] pamodamānā, mayañhi ve sattavo pannagānaṃ.",
      "english": "",
      "sinhala": ""
    },
    {
      "number": 150,
      "pali": "‘‘Sace ayaṃ nīyati bhojanatthā, pavaddhakāyo urago mahanto; Dadāmi vo balibaddāni [balivaddāni (pī.)] soḷasa, nāgaṃ imaṃ muñcatha bandhanasmā.",
      "english": "",
      "sinhala": ""
    },
    {
      "number": 151,
      "pali": "‘‘Addhā hi no bhakkho ayaṃ manāpo, bahū ca no uragā bhuttapubbā [bahuṃ ca no urago bhuttapubbo (ka.)]; Karoma te taṃ vacanaṃ aḷāra [āḷāra (ka.) evamuparipi], mittañca no hohi videhaputta.",
      "english": "",
      "sinhala": ""
    },
    {
      "number": 152,
      "pali": "‘‘Tadassu te bandhanā mocayiṃsu, yaṃ natthuto paṭimokkassa pāse; Mutto ca so bandhanā nāgarājā, pakkāmi pācīnamukho muhuttaṃ.",
      "english": "",
      "sinhala": ""
    },
    {
      "number": 153,
      "pali": "‘‘Gantvāna pācīnamukho muhuttaṃ, puṇṇehi nettehi palokayī maṃ; Tadāssahaṃ piṭṭhito anvagacchiṃ, dasaṅguliṃ añjaliṃ paggahetvā.",
      "english": "",
      "sinhala": ""
    },
    {
      "number": 154,
      "pali": "‘‘Gaccheva kho tvaṃ taramānarūpo, mā taṃ amittā punaraggahesuṃ; Dukkho hi luddehi punā samāgamo, adassanaṃ bhojaputtāna gaccha.",
      "english": "",
      "sinhala": ""
    },
    {
      "number": 155,
      "pali": "‘‘Agamāsi so rahadaṃ vippasannaṃ, nīlobhāsaṃ ramaṇīyaṃ sutitthaṃ; Samotataṃ [samonataṃ (syā. ka.)] jambuhi vetasāhi, pāvekkhi nittiṇṇabhayo patīto.",
      "english": "",
      "sinhala": ""
    },
    {
      "number": 156,
      "pali": "‘‘So taṃ pavissa na cirassa nāgo, dibbena me pāturahuṃ janinda; Upaṭṭhahī maṃ pitaraṃva putto, hadayaṅgamaṃ kaṇṇasukhaṃ bhaṇanto.",
      "english": "",
      "sinhala": ""
    },
    {
      "number": 157,
      "pali": "‘‘Tvaṃ mesi mātā ca pitā [pitā ca (pī.)] aḷāra, abbhantaro pāṇadado sahāyo; Sakañca iddhiṃ paṭilābhakosmi [paṭilābhitosmi (pī.)], aḷāra passa me nivesanāni; Pahūtabhakkhaṃ bahuannapānaṃ, masakkasāraṃ viya vāsavassa’’.",
      "english": "",
      "sinhala": ""
    },
    {
      "number": 158,
      "pali": "‘‘Taṃ bhūmibhāgehi upetarūpaṃ, asakkharā ceva mudū subhā ca; Nīcattiṇā [nīcā tiṇā (syā. pī.)] apparajā ca bhūmi, pāsādikā yattha jahanti sokaṃ.",
      "english": "",
      "sinhala": ""
    },
    {
      "number": 159,
      "pali": "‘‘Anāvakulā veḷuriyūpanīlā, catuddisaṃ ambavanaṃ surammaṃ; Pakkā ca pesī ca phalā suphullā, niccotukā dhārayantī phalāni.",
      "english": "",
      "sinhala": ""
    },
    {
      "number": 160,
      "pali": "‘‘Tesaṃ vanānaṃ naradeva majjhe, nivesanaṃ bhassarasannikāsaṃ; Rajataggaḷaṃ sovaṇṇamayaṃ uḷāraṃ, obhāsatī vijjurivantalikkhe.",
      "english": "",
      "sinhala": ""
    },
    {
      "number": 161,
      "pali": "‘‘Maṇīmayā soṇṇamayā [sovaṇṇamayā (sī. syā. pī.)] uḷārā, anekacittā satataṃ sunimmitā; Paripūrā kaññāhi alaṅkatābhi, suvaṇṇakāyūradharāhi rāja.",
      "english": "",
      "sinhala": ""
    },
    {
      "number": 162,
      "pali": "‘‘So saṅkhapālo taramānarūpo, pāsādamāruyha anomavaṇṇo; Sahassathambhaṃ atulānubhāvaṃ, yatthassa bhariyā mahesī ahosi.",
      "english": "",
      "sinhala": ""
    },
    {
      "number": 163,
      "pali": "‘‘Ekā ca nārī taramānarūpā, ādāya veḷuriyamayaṃ mahagghaṃ; Subhaṃ maṇiṃ jātimantūpapannaṃ, acoditā āsanamabbhihāsi.",
      "english": "",
      "sinhala": ""
    },
    {
      "number": 164,
      "pali": "‘‘Tato maṃ urago hatthe gahetvā, nisīdayī pāmukhaāsanasmiṃ; Idamāsanaṃ atra bhavaṃ nisīdatu, bhavañhi me aññataro garūnaṃ.",
      "english": "",
      "sinhala": ""
    },
    {
      "number": 165,
      "pali": "‘‘Aññā ca nārī taramānarūpā, ādāya vāriṃ upasaṅkamitvā; Pādāni pakkhālayī me janinda, bhariyāva [bhariyā ca (pī.)] bhattū patino piyassa.",
      "english": "",
      "sinhala": ""
    },
    {
      "number": 166,
      "pali": "‘‘Aparā ca nārī taramānarūpā, paggayha sovaṇṇamayāya [sovaṇṇamayā (pī.)] pātiyā; Anekasūpaṃ vividhaṃ viyañjanaṃ, upanāmayī bhatta manuññarūpaṃ.",
      "english": "",
      "sinhala": ""
    },
    {
      "number": 167,
      "pali": "‘‘Turiyehi [tūriyehi (ka.)] maṃ bhārata bhuttavantaṃ, upaṭṭhahuṃ bhattu mano viditvā; Tatuttariṃ [taduttariṃ (ka.)] maṃ nipatī mahantaṃ, dibbehi kāmehi anappakehi.",
      "english": "",
      "sinhala": ""
    },
    {
      "number": 168,
      "pali": "‘‘Bhariyā mametā tisatā aḷāra, sabbattamajjhā padumuttarābhā; Aḷāra etāssu te kāmakārā, dadāmi te tā paricārayassu.",
      "english": "",
      "sinhala": ""
    },
    {
      "number": 169,
      "pali": "‘‘Saṃvaccharaṃ dibbarasānubhutvā, tadāssuhaṃ [tadassahaṃ (pī.)] uttarimajjhabhāsiṃ [uttari paccabhāsiṃ (sī. syā.), uttariṃ paccabhāsiṃ (pī.)]; Nāgassidaṃ kinti kathañca laddhaṃ, kathajjhagamāsi vimānaseṭṭhaṃ’’.",
      "english": "",
      "sinhala": ""
    },
    {
      "number": 170,
      "pali": "‘‘Adhicca laddhaṃ pariṇāmajaṃ te, sayaṃkataṃ udāhu devehi dinnaṃ; Pucchāmi taṃ [te (pī.)] nāgarājetamatthaṃ, kathajjhagamāsi vimānaseṭṭhaṃ’’.",
      "english": "",
      "sinhala": ""
    },
    {
      "number": 171,
      "pali": "‘‘Nādhicca laddhaṃ na pariṇāmajaṃ me, na sayaṃkataṃ nāpi devehi dinnaṃ; Sakehi kammehi apāpakehi, puññehi me laddhamidaṃ vimānaṃ’’.",
      "english": "",
      "sinhala": ""
    },
    {
      "number": 172,
      "pali": "‘‘Kiṃ te vataṃ kiṃ pana brahmacariyaṃ, kissa suciṇṇassa ayaṃ vipāko; Akkhāhi me nāgarājetamatthaṃ, kathaṃ nu te laddhamidaṃ vimānaṃ’’.",
      "english": "",
      "sinhala": ""
    },
    {
      "number": 173,
      "pali": "‘‘Rājā ahosiṃ magadhānamissaro, duyyodhano nāma mahānubhāvo; So ittaraṃ jīvitaṃ saṃviditvā, asassataṃ vipariṇāmadhammaṃ.",
      "english": "",
      "sinhala": ""
    },
    {
      "number": 174,
      "pali": "‘‘Annañca pānañca pasannacitto, sakkacca dānaṃ vipulaṃ adāsiṃ [adāsi (pī.)]; Opānabhūtaṃ me gharaṃ tadāsi, santappitā samaṇabrāhmaṇā ca.",
      "english": "",
      "sinhala": ""
    },
    {
      "number": 175,
      "pali": "[ayaṃ gāthā pī. potthake natthi] ‘‘Mālañca gandhañca vilepanañca, padīpiyaṃ [padīpayaṃ (syā. ka.)] yānamupassayañca; Acchādanaṃ seyyamathannapānaṃ, sakkacca dānāni adamha tattha [ayaṃ gāthā pī. potthake natthi].",
      "english": "",
      "sinhala": ""
    },
    {
      "number": 176,
      "pali": "‘‘Taṃ me vataṃ taṃ pana brahmacariyaṃ, tassa suciṇṇassa ayaṃ vipāko; Teneva me laddhamidaṃ vimānaṃ, pahūtabhakkhaṃ bahuannapānaṃ’’; ‘‘Naccehi gītehi cupetarūpaṃ, ciraṭṭhitikaṃ na ca sassatāyaṃ.",
      "english": "",
      "sinhala": ""
    },
    {
      "number": 177,
      "pali": "‘‘Appānubhāvā taṃ mahānubhāvaṃ, tejassinaṃ hanti atejavanto; Kimeva dāṭhāvudha kiṃ paṭicca, hatthatta [hatthattha (sī. syā. pī.)] māgacchi vanibbakānaṃ [vaṇibbakānaṃ (sī.)].",
      "english": "",
      "sinhala": ""
    },
    {
      "number": 178,
      "pali": "‘‘Bhayaṃ nu te anvagataṃ mahantaṃ, tejo nu te nānvagaṃ dantamūlaṃ; Kimeva dāṭhāvudha kiṃ paṭicca, kilesamāpajji vanibbakānaṃ’’.",
      "english": "",
      "sinhala": ""
    },
    {
      "number": 179,
      "pali": "‘‘Na me bhayaṃ anvagataṃ mahantaṃ, tejo na sakkā mama tehi hantuṃ [tebhihantuṃ (syā. ka.)]; Satañca dhammāni sukittitāni, samuddavelāva duraccayāni.",
      "english": "",
      "sinhala": ""
    },
    {
      "number": 180,
      "pali": "‘‘Cātuddasiṃ pañcadasiṃ aḷāra, uposathaṃ niccamupāvasāmi; Athāgamuṃ soḷasa bhojaputtā, rajjuṃ gahetvāna daḷhañca pāsaṃ.",
      "english": "",
      "sinhala": ""
    },
    {
      "number": 181,
      "pali": "‘‘Bhetvāna nāsaṃ atikassa [antakassa (ka.)] rajjuṃ, nayiṃsu maṃ samparigayha luddā; Etādisaṃ dukkhamahaṃ titikkhaṃ [titikkhiṃ (pī.)], uposathaṃ appaṭikopayanto’’.",
      "english": "",
      "sinhala": ""
    },
    {
      "number": 182,
      "pali": "‘‘Ekāyane taṃ pathe addasaṃsu, balena vaṇṇena cupetarūpaṃ; Siriyā paññāya ca bhāvitosi, kiṃ patthayaṃ [kimatthiyaṃ (sī. syā. pī.)] nāga tapo karosi.",
      "english": "",
      "sinhala": ""
    },
    {
      "number": 183,
      "pali": "‘‘Na puttahetū na dhanassa hetu, na āyuno cāpi aḷāra hetu; Manussayoniṃ abhipatthayāno, tasmā parakkamma tapo karomi’’.",
      "english": "",
      "sinhala": ""
    },
    {
      "number": 184,
      "pali": "‘‘Tvaṃ lohitakkho vihatantaraṃso, alaṅkato kappitakesamassu; Surosito lohitacandanena, gandhabbarājāva disā pabhāsasi [pabhāsi (ka.)].",
      "english": "",
      "sinhala": ""
    },
    {
      "number": 185,
      "pali": "‘‘Deviddhipattosi mahānubhāvo, sabbehi kāmehi samaṅgibhūto; Pucchāmi taṃ nāgarājetamatthaṃ, seyyo ito kena manussaloko’’.",
      "english": "",
      "sinhala": ""
    },
    {
      "number": 186,
      "pali": "‘‘Aḷāra nāññatra manussalokā, suddhī va saṃvijjati saṃyamo vā; Ahañca laddhāna manussayoniṃ, kāhāmi jātimaraṇassa antaṃ’’.",
      "english": "",
      "sinhala": ""
    },
    {
      "number": 187,
      "pali": "‘‘Saṃvaccharo me vasato [vusito (pī.)] tavantike, annena pānena upaṭṭhitosmi; Āmantayitvāna palemi nāga, cirappavuṭṭhosmi [cirappavuttho asmi (pī.)] ahaṃ janinda’’.",
      "english": "",
      "sinhala": ""
    },
    {
      "number": 188,
      "pali": "‘‘Puttā ca dārā anujīvino ca [ca’nujīvino (syā. pī.)], niccānusiṭṭhā upatiṭṭhate taṃ; Kaccinnu taṃ nābhisapittha [nābhisaṃsittha (syā. pī.)] koci, piyañhi me dassanaṃ tuyhaṃ [tuyha (pī.)] aḷāra’’.",
      "english": "",
      "sinhala": ""
    },
    {
      "number": 189,
      "pali": "‘‘Yathāpi mātū ca pitū agāre, putto piyo paṭivihito vaseyya [seyyo (pī.)]; Tatopi mayhaṃ idhameva seyyo, cittañhi te nāga mayī pasannaṃ’’.",
      "english": "",
      "sinhala": ""
    },
    {
      "number": 190,
      "pali": "‘‘Maṇī mamaṃ vijjati lohitaṅko [lohitaṅgo (ka.)], dhanāharo maṇiratanaṃ uḷāraṃ; Ādāya tvaṃ [taṃ (pī.)] gaccha sakaṃ niketaṃ, laddhā dhanaṃ taṃ maṇimossajassu’’.",
      "english": "",
      "sinhala": ""
    },
    {
      "number": 191,
      "pali": "‘‘Diṭṭhā mayā mānusakāpi kāmā, asassatā vipariṇāmadhammā; Ādīnavaṃ kāmaguṇesu disvā, saddhāyahaṃ pabbajitomhi rāja.",
      "english": "",
      "sinhala": ""
    },
    {
      "number": 192,
      "pali": "‘‘Dumapphalānīva patanti māṇavā, daharā ca vuddhā ca sarīrabhedā; Etampi disvā pabbajitomhi rāja, apaṇṇakaṃ sāmaññameva seyyo’’.",
      "english": "",
      "sinhala": ""
    },
    {
      "number": 193,
      "pali": "‘‘Addhā have sevitabbā sapaññā, bahussutā ye bahuṭhānacintino; Nāgañca sutvāna tavañcaḷāra, kāhāmi puññāni anappakāni’’.",
      "english": "",
      "sinhala": ""
    },
    {
      "number": 194,
      "pali": "‘‘Addhā have sevitabbā sapaññā, bahussutā ye bahuṭhānacintino; Nāgañca sutvāna mamañca rāja, karohi puññāni anappakānī’’ti. Saṅkhapālajātakaṃ catutthaṃ.",
      "english": "",
      "sinhala": ""
    },
    {
      "number": 195,
      "pali": "‘‘Āmantayāmi nigamaṃ, mittāmacce parissaje [pārisajje (sī. syā.)]; Sirasmiṃ palitaṃ jātaṃ, pabbajjaṃ dāni rocahaṃ’’.",
      "english": "",
      "sinhala": "",
      "paliTitle": "Cūḷasutasomajātakaṃ"
    },
    {
      "number": 196,
      "pali": "‘‘Abhumme kathaṃ nu bhaṇasi, sallaṃ me deva urasi kappesi [kampesi (pī.)]; Sattasatā te bhariyā, kathaṃ nu te tā bhavissanti’’.",
      "english": "",
      "sinhala": ""
    },
    {
      "number": 197,
      "pali": "‘‘Paññāyihinti etā, daharā aññampi tā gamissanti; Saggañcassa patthayāno, tena ahaṃ pabbajissāmi’’.",
      "english": "",
      "sinhala": ""
    },
    {
      "number": 198,
      "pali": "‘‘Dulladdhaṃ me āsi sutasoma, yassa te homahaṃ mātā; Yaṃ me vilapantiyā, anapekkho pabbajasi deva.",
      "english": "",
      "sinhala": ""
    },
    {
      "number": 199,
      "pali": "‘‘Dulladdhaṃ me āsi sutasoma, yaṃ taṃ ahaṃ vijāyissaṃ; Yaṃ me vilapantiyā, anapekkho pabbajasi deva’’.",
      "english": "",
      "sinhala": ""
    },
    {
      "number": 200,
      "pali": "‘‘Ko nāmeso dhammo, sutasoma kā ca nāma pabbajjā; Yaṃ no amhe jiṇṇe, anapekkho pabbajasi deva.",
      "english": "",
      "sinhala": ""
    },
    {
      "number": 201,
      "pali": "‘‘Puttāpi tuyhaṃ bahavo, daharā appattayobbanā; Mañjū tepi [te (sī. pī.)] taṃ apassantā, maññe dukkhaṃ nigacchanti’’.",
      "english": "",
      "sinhala": ""
    },
    {
      "number": 202,
      "pali": "‘‘Puttehi ca me etehi, daharehi appattayobbanehi; Mañjūhi sabbehipi tumhehi, cirampi ṭhatvā vināsabhāvo’’ [vinābhāvo (sī. syā. pī.)].",
      "english": "",
      "sinhala": ""
    },
    {
      "number": 203,
      "pali": "‘‘Chinnaṃ nu tuyhaṃ hadayaṃ, adu te [ādu (sī. pī.), ādū (syā.)] karuṇā ca natthi amhesu; Yaṃ no vikandantiyo [vikkandantiyo (sī.)], anapekkho pabbajasi deva’’.",
      "english": "",
      "sinhala": ""
    },
    {
      "number": 204,
      "pali": "‘‘Na ca mayhaṃ chinnaṃ hadayaṃ, atthi karuṇāpi mayhaṃ tumhesu; Saggañca patthayāno, tena ahaṃ [tenāhaṃ (sī. syā.), tenamahaṃ (pī.)] pabbajissāmi’’.",
      "english": "",
      "sinhala": ""
    },
    {
      "number": 205,
      "pali": "‘‘Dulladdhaṃ me āsi, sutasoma yassa te ahaṃ bhariyā; Yaṃ me vilapantiyā, anapekkho pabbajasi deva.",
      "english": "",
      "sinhala": ""
    },
    {
      "number": 206,
      "pali": "‘‘Dulladdhaṃ me āsi, sutasoma yassa te ahaṃ bhariyā; Yaṃ me kucchipaṭisandhiṃ [maṃ kucchimatiṃ santiṃ (pī.)], anapekkho pabbajasi deva.",
      "english": "",
      "sinhala": ""
    },
    {
      "number": 207,
      "pali": "‘‘Paripakko me gabbho, kucchigato yāva naṃ vijāyāmi; Māhaṃ ekā vidhavā, pacchā dukkhāni addakkhiṃ’’.",
      "english": "",
      "sinhala": ""
    },
    {
      "number": 208,
      "pali": "‘‘Paripakko te gabbho, kucchigato iṅgha tvaṃ [tva (sī.), naṃ (pī.)] vijāyassu; Puttaṃ anomavaṇṇaṃ, taṃ hitvā pabbajissāmi’’.",
      "english": "",
      "sinhala": ""
    },
    {
      "number": 209,
      "pali": "‘‘Mā tvaṃ cande rudi, mā soci vanatimiramattakkhi; Āroha varapāsādaṃ [ca pāsādaṃ (pī.)], anapekkho ahaṃ gamissāmi’’.",
      "english": "",
      "sinhala": ""
    },
    {
      "number": 210,
      "pali": "‘‘Ko taṃ amma kopesi, kiṃ rodasi pekkhasi ca maṃ bāḷhaṃ; Kaṃ avajjhaṃ ghātemi [ghātemi kaṃ avajjhaṃ (pī.), taṃ avajjhaṃ ghātemi (ka.)], ñātīnaṃ udikkhamānānaṃ’’.",
      "english": "",
      "sinhala": ""
    },
    {
      "number": 211,
      "pali": "‘‘Na hi so sakkā hantuṃ, vijitāvī [jīvitāvī (pī.)] yo maṃ tāta kopesi; Pitā te maṃ tāta avaca, anapekkho ahaṃ gamissāmi’’.",
      "english": "",
      "sinhala": ""
    },
    {
      "number": 212,
      "pali": "‘‘Yohaṃ pubbe niyyāmi, uyyānaṃ mattakuñjare ca yodhemi; Sutasome pabbajite, kathaṃ nu dāni karissāmi’’.",
      "english": "",
      "sinhala": ""
    },
    {
      "number": 213,
      "pali": "‘‘Mātucca [mātu ca (sī. syā.)] me rudantyā [rudatyā (pī.)], jeṭṭhassa ca bhātuno akāmassa; Hatthepi te gahessaṃ, na hi gacchasi [gañchisi (pī.)] no akāmānaṃ’’.",
      "english": "",
      "sinhala": ""
    },
    {
      "number": 214,
      "pali": "‘‘Uṭṭhehi tvaṃ dhāti, imaṃ kumāraṃ ramehi aññattha; Mā me paripanthamakāsi [makā (sī. pī.)], saggaṃ mama patthayānassa’’.",
      "english": "",
      "sinhala": ""
    },
    {
      "number": 215,
      "pali": "‘‘Yaṃ nūnimaṃ dadeyyaṃ [jaheyyaṃ (pī.)] pabhaṅkaraṃ, ko nu me imināttho [ko nu me iminā attho (sī. syā.), ko nu me nattho (pī.)]; Sutasome pabbajite, kiṃ nu menaṃ karissāmi’’.",
      "english": "",
      "sinhala": ""
    },
    {
      "number": 216,
      "pali": "‘‘Koso ca tuyhaṃ vipulo, koṭṭhāgārañca tuyhaṃ paripūraṃ; Pathavī ca tuyhaṃ vijitā, ramassu mā pabbaji [pabbajassu (sī.), pabbaja (pī.)] deva’’.",
      "english": "",
      "sinhala": ""
    },
    {
      "number": 217,
      "pali": "‘‘Koso ca mayhaṃ vipulo, koṭṭhāgārañca mayhaṃ paripūraṃ; Pathavī ca mayhaṃ vijitā, taṃ hitvā pabbajissāmi’’.",
      "english": "",
      "sinhala": ""
    },
    {
      "number": 218,
      "pali": "‘‘Mayhampi dhanaṃ pahūtaṃ, saṅkhātuṃ [saṅkhyātuṃ (sī.)] nopi deva sakkomi; Taṃ te dadāmi sabbampi [taṃ deva te dadāmi sabbampi (sī.), taṃ te dadāmi sabbaṃ (pī.)], ramassu mā pabbaji deva’’.",
      "english": "",
      "sinhala": ""
    },
    {
      "number": 219,
      "pali": "‘‘Jānāmi [jānāmi te (sī. syā.)] dhanaṃ pahūtaṃ, kulavaddhana pūjito tayā casmi; Saggañca patthayāno, tena ahaṃ pabbajissāmi’’.",
      "english": "",
      "sinhala": ""
    },
    {
      "number": 220,
      "pali": "‘‘Ukkaṇṭhitosmi bāḷhaṃ, arati maṃ somadatta āvisati [āvīsati (ka.)]; Bahukāpi [bahukā hi (sī. syā.)] me antarāyā, ajjevāhaṃ pabbajissāmi’’.",
      "english": "",
      "sinhala": ""
    },
    {
      "number": 221,
      "pali": "‘‘Idañca tuyhaṃ rucitaṃ, sutasoma ajjeva dāni tvaṃ pabbaja; Ahampi pabbajissāmi, na ussahe tayā vinā ahaṃ ṭhātuṃ’’.",
      "english": "",
      "sinhala": ""
    },
    {
      "number": 222,
      "pali": "‘‘Na hi sakkā pabbajituṃ, nagare na hi paccati janapade ca’’; ‘‘Sutasome pabbajite, kathaṃ nu dāni karissāma’’.",
      "english": "",
      "sinhala": ""
    },
    {
      "number": 223,
      "pali": "‘‘Upanīyatidaṃ maññe, parittaṃ udakaṃva caṅkavāramhi; Evaṃ suparittake jīvite, na ca pamajjituṃ kālo.",
      "english": "",
      "sinhala": ""
    },
    {
      "number": 224,
      "pali": "‘‘Upanīyatidaṃ maññe, parittaṃ udakaṃva caṅkavāramhi; Evaṃ suparittake jīvite, andhabālā [atha bālā (sī. syā. pī.)] pamajjanti.",
      "english": "",
      "sinhala": ""
    },
    {
      "number": 225,
      "pali": "‘‘Te vaḍḍhayanti nirayaṃ, tiracchānayoniñca pettivisayañca; Taṇhāya bandhanabaddhā, vaḍḍhenti asurakāyaṃ’’.",
      "english": "",
      "sinhala": ""
    },
    {
      "number": 226,
      "pali": "‘‘Ūhaññate rajaggaṃ, avidūre pubbakamhi ca [pupphakamhi ca (sī. pī.)] pāsāde; Maññe no kesā chinnā, yasassino dhammarājassa’’.",
      "english": "",
      "sinhala": ""
    },
    {
      "number": 227,
      "pali": "‘‘Ayamassa pāsādo, sovaṇṇa [sovaṇṇo (pī.)] pupphamālyavītikiṇṇo; Yahi [yamhi (pī.)] manuvicari rājā, parikiṇṇo itthāgārehi.",
      "english": "",
      "sinhala": ""
    },
    {
      "number": 228,
      "pali": "‘‘Ayamassa pāsādo, sovaṇṇapupphamālyavītikiṇṇo; Yahimanuvicari rājā, parikiṇṇo ñātisaṅghena.",
      "english": "",
      "sinhala": ""
    },
    {
      "number": 229,
      "pali": "‘‘Idamassa kūṭāgāraṃ, sovaṇṇapupphamālyavītikiṇṇaṃ; Yahimanuvicari rājā, parikiṇṇo itthāgārehi.",
      "english": "",
      "sinhala": ""
    },
    {
      "number": 230,
      "pali": "‘‘Idamassa kūṭāgāraṃ, sovaṇṇa [sovaṇṇaṃ (pī.)] pupphamālyavītikiṇṇaṃ; Yahimanuvicari rājā, parikiṇṇo ñātisaṅghena.",
      "english": "",
      "sinhala": ""
    },
    {
      "number": 231,
      "pali": "‘‘Ayamassa asokavanikā, supupphitā sabbakālikā rammā; Yahimanuvicari rājā, parikiṇṇo itthāgārehi.",
      "english": "",
      "sinhala": ""
    },
    {
      "number": 232,
      "pali": "‘‘Ayamassa asokavanikā, supupphitā sabbakālikā rammā; Yahimanuvicari rājā, parikiṇṇo ñātisaṅghena.",
      "english": "",
      "sinhala": ""
    },
    {
      "number": 233,
      "pali": "‘‘Idamassa uyyānaṃ, supupphitaṃ sabbakālikaṃ rammaṃ; Yahimanuvicari rājā, parikiṇṇo itthāgārehi.",
      "english": "",
      "sinhala": ""
    },
    {
      "number": 234,
      "pali": "‘‘Idamassa uyyānaṃ, supupphitaṃ sabbakālikaṃ rammaṃ; Yahimanuvicari rājā, parikiṇṇo ñātisaṅghena.",
      "english": "",
      "sinhala": ""
    },
    {
      "number": 235,
      "pali": "‘‘Idamassa kaṇikāravanaṃ, supupphitaṃ sabbakālikaṃ rammaṃ; Yahimanuvicari rājā, parikiṇṇo itthāgārehi.",
      "english": "",
      "sinhala": ""
    },
    {
      "number": 236,
      "pali": "‘‘Idamassa kaṇikāravanaṃ, supupphitaṃ sabbakālikaṃ rammaṃ; Yahimanuvicari rājā, parikiṇṇo ñātisaṅghena.",
      "english": "",
      "sinhala": ""
    },
    {
      "number": 237,
      "pali": "‘‘Idamassa pāṭalivanaṃ [pāṭalīvanaṃ (sī.)], supupphitaṃ sabbakālikaṃ rammaṃ; Yahimanuvicari rājā, parikiṇṇo itthāgārehi.",
      "english": "",
      "sinhala": ""
    },
    {
      "number": 238,
      "pali": "‘‘Idamassa pāṭalivanaṃ, supupphitaṃ sabbakālikaṃ rammaṃ; Yahimanuvicari rājā, parikiṇṇo ñātisaṅghena.",
      "english": "",
      "sinhala": ""
    },
    {
      "number": 239,
      "pali": "‘‘Idamassa ambavanaṃ, supupphitaṃ sabbakālikaṃ rammaṃ; Yahimanuvicari rājā, parikiṇṇo itthāgārehi.",
      "english": "",
      "sinhala": ""
    },
    {
      "number": 240,
      "pali": "‘‘Idamassa ambavanaṃ, supupphitaṃ sabbakālikaṃ rammaṃ; Yahimanuvicari rājā, parikiṇṇo ñātisaṅghena.",
      "english": "",
      "sinhala": ""
    },
    {
      "number": 241,
      "pali": "‘‘Ayamassa pokkharaṇī, sañchannā aṇḍajehi vītikiṇṇā; Yahimanuvicari rājā, parikiṇṇo itthāgārehi.",
      "english": "",
      "sinhala": ""
    },
    {
      "number": 242,
      "pali": "‘‘Ayamassa pokkharaṇī, sañchannā aṇḍajehi vītikiṇṇā; Yahimanuvicari rājā, parikiṇṇo ñātisaṅghena’’.",
      "english": "",
      "sinhala": ""
    },
    {
      "number": 243,
      "pali": "‘‘Rājā vo kho [rājā kho (sī. syā. pī.)] pabbajito, sutasomo rajjaṃ imaṃ pahatvāna [pahantvāna (syā. ka.)]; Kāsāyavatthavasano, nāgova ekako [ekakova (sī.)] carati’’.",
      "english": "",
      "sinhala": ""
    },
    {
      "number": 244,
      "pali": "‘‘Māssu pubbe ratikīḷitāni, hasitāni ca anussarittha [anussarittho (pī.)]; Mā vo kāmā haniṃsu, rammaṃ hi [surammañhi (syā. ka.)] sudassanaṃ [sudassanaṃ nāma (sī.)] nagaraṃ.",
      "english": "",
      "sinhala": ""
    },
    {
      "number": 245,
      "pali": "‘‘Mettacittañca [mettañca (pī.)] bhāvetha, appamāṇaṃ divā ca ratto ca; Agacchittha [atha gañchittha (sī. syā. pī.)] devapura, āvāsaṃ puññakammina’’nti [puññakammānanti (pī.)]. Cūḷasutasomajātakaṃ pañcamaṃ. Cattālīsanipātaṃ niṭṭhitaṃ. Tassuddānaṃ – Suvapaṇḍitajambukakuṇḍalino, varakaññamalambusajātakañca; Pavaruttamasaṅkhasirīvhayako, sutasomaarindhamarājavaro.",
      "english": "",
      "sinhala": ""
    }
  ],
  "footer": {
    "pali": "",
    "english": "",
    "sinhala": ""
  }
}