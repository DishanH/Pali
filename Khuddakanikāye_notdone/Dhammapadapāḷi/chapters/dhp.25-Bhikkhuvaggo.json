{
  "id": "dhp.25",
  "title": {
    "pali": "Bhikkhuvaggo",
    "english": "",
    "sinhala": ""
  },
  "sections": [
    {
      "number": 360,
      "pali": "Cakkhunā saṃvaro sādhu, sādhu sotena saṃvaro; Ghānena saṃvaro sādhu, sādhu jivhāya saṃvaro.",
      "english": "",
      "sinhala": "",
      "paliTitle": ""
    },
    {
      "number": 361,
      "pali": "Kāyena saṃvaro sādhu, sādhu vācāya saṃvaro; Manasā saṃvaro sādhu, sādhu sabbattha saṃvaro; Sabbattha saṃvuto bhikkhu, sabbadukkhā pamuccati.",
      "english": "",
      "sinhala": "",
      "paliTitle": ""
    },
    {
      "number": 362,
      "pali": "Hatthasaṃyato pādasaṃyato, vācāsaṃyato saṃyatuttamo; Ajjhattarato samāhito, eko santusito tamāhu bhikkhuṃ.",
      "english": "",
      "sinhala": "",
      "paliTitle": ""
    },
    {
      "number": 363,
      "pali": "Yo mukhasaṃyato bhikkhu, mantabhāṇī anuddhato; Atthaṃ dhammañca dīpeti, madhuraṃ tassa bhāsitaṃ.",
      "english": "",
      "sinhala": "",
      "paliTitle": ""
    },
    {
      "number": 364,
      "pali": "Dhammārāmo dhammarato, dhammaṃ anuvicintayaṃ; Dhammaṃ anussaraṃ bhikkhu, saddhammā na parihāyati.",
      "english": "",
      "sinhala": "",
      "paliTitle": ""
    },
    {
      "number": 365,
      "pali": "Salābhaṃ nātimaññeyya, nāññesaṃ pihayaṃ care; Aññesaṃ pihayaṃ bhikkhu, samādhiṃ nādhigacchati.",
      "english": "",
      "sinhala": "",
      "paliTitle": ""
    },
    {
      "number": 366,
      "pali": "Appalābhopi ce bhikkhu, salābhaṃ nātimaññati; Taṃ ve devā pasaṃsanti, suddhājīviṃ atanditaṃ.",
      "english": "",
      "sinhala": "",
      "paliTitle": ""
    },
    {
      "number": 367,
      "pali": "Sabbaso nāmarūpasmiṃ, yassa natthi mamāyitaṃ; Asatā ca na socati, sa ve ‘‘bhikkhū’’ti vuccati.",
      "english": "",
      "sinhala": "",
      "paliTitle": ""
    },
    {
      "number": 368,
      "pali": "Mettāvihārī yo bhikkhu, pasanno buddhasāsane; Adhigacche padaṃ santaṃ, saṅkhārūpasamaṃ sukhaṃ.",
      "english": "",
      "sinhala": "",
      "paliTitle": ""
    },
    {
      "number": 369,
      "pali": "Siñca bhikkhu imaṃ nāvaṃ, sittā te lahumessati; Chetvā rāgañca dosañca, tato nibbānamehisi.",
      "english": "",
      "sinhala": "",
      "paliTitle": ""
    },
    {
      "number": 370,
      "pali": "Pañca chinde pañca jahe, pañca cuttari bhāvaye; Pañca saṅgātigo bhikkhu, ‘‘oghatiṇṇo’’ti vuccati.",
      "english": "",
      "sinhala": "",
      "paliTitle": ""
    },
    {
      "number": 371,
      "pali": "Jhāya bhikkhu [jhāya tuvaṃ bhikkhu (?)] mā pamādo [mā ca pamādo (sī. syā. pī.)], mā te kāmaguṇe ramessu [bhamassu (sī. pī.), bhavassu (syā.), ramassu (ka.)] cittaṃ; Mā lohaguḷaṃ gilī pamatto, mā kandi ‘‘dukkhamida’’nti ḍayhamāno.",
      "english": "",
      "sinhala": "",
      "paliTitle": ""
    },
    {
      "number": 372,
      "pali": "Natthi jhānaṃ apaññassa, paññā natthi ajhāyato [ajjhāyino (ka.)]; Yamhi jhānañca paññā ca, sa ve nibbānasantike.",
      "english": "",
      "sinhala": "",
      "paliTitle": ""
    },
    {
      "number": 373,
      "pali": "Suññāgāraṃ paviṭṭhassa, santacittassa bhikkhuno; Amānusī rati hoti, sammā dhammaṃ vipassato.",
      "english": "",
      "sinhala": "",
      "paliTitle": ""
    },
    {
      "number": 374,
      "pali": "Yato yato sammasati, khandhānaṃ udayabbayaṃ; Labhatī [labhati (pī.), labhate (ka.)] pītipāmojjaṃ, amataṃ taṃ vijānataṃ.",
      "english": "",
      "sinhala": "",
      "paliTitle": ""
    },
    {
      "number": 375,
      "pali": "Tatrāyamādi bhavati, idha paññassa bhikkhuno; Indriyagutti santuṭṭhi, pātimokkhe ca saṃvaro.",
      "english": "",
      "sinhala": "",
      "paliTitle": ""
    },
    {
      "number": 376,
      "pali": "Mitte bhajassu kalyāṇe, suddhājīve atandite; Paṭisanthāravutyassa [paṭisandhāravutyassa (ka.)], ācārakusalo siyā; Tato pāmojjabahulo, dukkhassantaṃ karissati.",
      "english": "",
      "sinhala": "",
      "paliTitle": ""
    },
    {
      "number": 377,
      "pali": "Vassikā viya pupphāni, maddavāni [majjavāni (ka. ṭīkā) paccavāni (ka. aṭṭha.)] pamuñcati; Evaṃ rāgañca dosañca, vippamuñcetha bhikkhavo.",
      "english": "",
      "sinhala": "",
      "paliTitle": ""
    },
    {
      "number": 378,
      "pali": "Santakāyo santavāco, santavā susamāhito [santamano susamāhito (syā. pī.), santamano samāhito (ka.)]; Vantalokāmiso bhikkhu, ‘‘upasanto’’ti vuccati.",
      "english": "",
      "sinhala": "",
      "paliTitle": ""
    },
    {
      "number": 379,
      "pali": "Attanā codayattānaṃ, paṭimaṃsetha attanā [paṭimāse attamattanā (sī. pī.), paṭimaṃse tamattanā (syā.)]; So attagutto satimā, sukhaṃ bhikkhu vihāhisi.",
      "english": "",
      "sinhala": "",
      "paliTitle": ""
    },
    {
      "number": 380,
      "pali": "Attā hi attano nātho, (ko hi nātho paro siyā) [( ) videsapotthakesu natthi] Attā hi attano gati; Tasmā saṃyamamattānaṃ [saṃyamaya’ttānaṃ (sī. pī.)], assaṃ bhadraṃva vāṇijo.",
      "english": "",
      "sinhala": "",
      "paliTitle": ""
    },
    {
      "number": 381,
      "pali": "Pāmojjabahulo bhikkhu, pasanno buddhasāsane; Adhigacche padaṃ santaṃ, saṅkhārūpasamaṃ sukhaṃ.",
      "english": "",
      "sinhala": "",
      "paliTitle": ""
    },
    {
      "number": 382,
      "pali": "Yo have daharo bhikkhu, yuñjati buddhasāsane; Somaṃ [so imaṃ (sī. syā. kaṃ. pī.)] lokaṃ pabhāseti, abbhā muttova candimā. ",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "Bhikkhuvaggo pañcavīsatimo niṭṭhito.",
    "english": "",
    "sinhala": ""
  }
}