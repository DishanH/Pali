{
  "id": "dhp.24",
  "title": {
    "pali": "Taṇhāvaggo",
    "english": "",
    "sinhala": ""
  },
  "sections": [
    {
      "number": 334,
      "pali": "Manujassa pamattacārino, taṇhā vaḍḍhati māluvā viya; So plavatī [plavati (sī. pī.), palavetī (ka.), uplavati (?)] hurā huraṃ, phalamicchaṃva vanasmi vānaro.",
      "english": "",
      "sinhala": "",
      "paliTitle": ""
    },
    {
      "number": 335,
      "pali": "Yaṃ esā sahate jammī, taṇhā loke visattikā; Sokā tassa pavaḍḍhanti, abhivaṭṭhaṃva [abhivaḍḍhaṃva (syā.), abhivaṭṭaṃva (pī.), abhivuḍḍhaṃva (ka.)] bīraṇaṃ.",
      "english": "",
      "sinhala": "",
      "paliTitle": ""
    },
    {
      "number": 336,
      "pali": "Yo cetaṃ sahate jammiṃ, taṇhaṃ loke duraccayaṃ; Sokā tamhā papatanti, udabinduva pokkharā.",
      "english": "",
      "sinhala": "",
      "paliTitle": ""
    },
    {
      "number": 337,
      "pali": "Taṃ vo vadāmi bhaddaṃ vo, yāvantettha samāgatā; Taṇhāya mūlaṃ khaṇatha, usīratthova bīraṇaṃ; Mā vo naḷaṃva sotova, māro bhañji punappunaṃ.",
      "english": "",
      "sinhala": "",
      "paliTitle": ""
    },
    {
      "number": 338,
      "pali": "Yathāpi mūle anupaddave daḷhe, chinnopi rukkho punareva rūhati; Evampi taṇhānusaye anūhate, nibbattatī dukkhamidaṃ punappunaṃ.",
      "english": "",
      "sinhala": "",
      "paliTitle": ""
    },
    {
      "number": 339,
      "pali": "Yassa chattiṃsati sotā, manāpasavanā bhusā; Māhā [vāhā (sī. syā. pī.)] vahanti duddiṭṭhiṃ, saṅkappā rāganissitā.",
      "english": "",
      "sinhala": "",
      "paliTitle": ""
    },
    {
      "number": 340,
      "pali": "Savanti sabbadhi sotā, latā uppajja [ubbhijja (sī. syā. kaṃ. pī.)] tiṭṭhati; Tañca disvā lataṃ jātaṃ, mūlaṃ paññāya chindatha.",
      "english": "",
      "sinhala": "",
      "paliTitle": ""
    },
    {
      "number": 341,
      "pali": "Saritāni sinehitāni ca, somanassāni bhavanti jantuno; Te sātasitā sukhesino, te ve jātijarūpagā narā.",
      "english": "",
      "sinhala": "",
      "paliTitle": ""
    },
    {
      "number": 342,
      "pali": "Tasiṇāya purakkhatā pajā, parisappanti sasova bandhito [bādhito (bahūsu)]; Saṃyojanasaṅgasattakā, dukkhamupenti punappunaṃ cirāya.",
      "english": "",
      "sinhala": "",
      "paliTitle": ""
    },
    {
      "number": 343,
      "pali": "Tasiṇāya purakkhatā pajā, parisappanti sasova bandhito; Tasmā tasiṇaṃ vinodaye, ākaṅkhanta [bhikkhū ākaṅkhī (sī.), bhikkhu ākaṅkhaṃ (syā.)] virāgamattano.",
      "english": "",
      "sinhala": "",
      "paliTitle": ""
    },
    {
      "number": 344,
      "pali": "Yo nibbanatho vanādhimutto, vanamutto vanameva dhāvati; Taṃ puggalametha passatha, mutto bandhanameva dhāvati.",
      "english": "",
      "sinhala": "",
      "paliTitle": ""
    },
    {
      "number": 345,
      "pali": "Na taṃ daḷhaṃ bandhanamāhu dhīrā, yadāyasaṃ dārujapabbajañca [dārūjaṃ babbajañca (sī. pī.)]; Sārattarattā maṇikuṇḍalesu, puttesu dāresu ca yā apekkhā.",
      "english": "",
      "sinhala": "",
      "paliTitle": ""
    },
    {
      "number": 346,
      "pali": "Etaṃ daḷhaṃ bandhanamāhu dhīrā, ohārinaṃ sithilaṃ duppamuñcaṃ; Etampi chetvāna paribbajanti, anapekkhino kāmasukhaṃ pahāya.",
      "english": "",
      "sinhala": "",
      "paliTitle": ""
    },
    {
      "number": 347,
      "pali": "Ye rāgarattānupatanti sotaṃ, sayaṃkataṃ makkaṭakova jālaṃ; Etampi chetvāna vajanti dhīrā, anapekkhino sabbadukkhaṃ pahāya.",
      "english": "",
      "sinhala": "",
      "paliTitle": ""
    },
    {
      "number": 348,
      "pali": "Muñca pure muñca pacchato, majjhe muñca bhavassa pāragū; Sabbattha vimuttamānaso, na punaṃ jātijaraṃ upehisi.",
      "english": "",
      "sinhala": "",
      "paliTitle": ""
    },
    {
      "number": 349,
      "pali": "Vitakkamathitassa jantuno, tibbarāgassa subhānupassino; Bhiyyo taṇhā pavaḍḍhati, esa kho daḷhaṃ [esa gāḷhaṃ (ka.)] karoti bandhanaṃ.",
      "english": "",
      "sinhala": "",
      "paliTitle": ""
    },
    {
      "number": 350,
      "pali": "Vitakkūpasame ca [vitakkūpasameva (ka.)] yo rato, asubhaṃ bhāvayate sadā sato; Esa [eso (?)] kho byanti kāhiti, esa [eso (?)] checchati mārabandhanaṃ.",
      "english": "",
      "sinhala": "",
      "paliTitle": ""
    },
    {
      "number": 351,
      "pali": "Niṭṭhaṅgato asantāsī, vītataṇho anaṅgaṇo; Acchindi bhavasallāni, antimoyaṃ samussayo.",
      "english": "",
      "sinhala": "",
      "paliTitle": ""
    },
    {
      "number": 352,
      "pali": "Vītataṇho anādāno, niruttipadakovido; Akkharānaṃ sannipātaṃ, jaññā pubbāparāni ca; Sa ve ‘‘antimasārīro, mahāpañño mahāpuriso’’ti vuccati.",
      "english": "",
      "sinhala": "",
      "paliTitle": ""
    },
    {
      "number": 353,
      "pali": "Sabbābhibhū sabbavidūhamasmi, sabbesu dhammesu anūpalitto; Sabbañjaho taṇhakkhaye vimutto, sayaṃ abhiññāya kamuddiseyyaṃ.",
      "english": "",
      "sinhala": "",
      "paliTitle": ""
    },
    {
      "number": 354,
      "pali": "Sabbadānaṃ dhammadānaṃ jināti, sabbarasaṃ dhammaraso jināti; Sabbaratiṃ dhammarati jināti, taṇhakkhayo sabbadukkhaṃ jināti.",
      "english": "",
      "sinhala": "",
      "paliTitle": ""
    },
    {
      "number": 355,
      "pali": "Hananti bhogā dummedhaṃ, no ca pāragavesino; Bhogataṇhāya dummedho, hanti aññeva attanaṃ.",
      "english": "",
      "sinhala": "",
      "paliTitle": ""
    },
    {
      "number": 356,
      "pali": "Tiṇadosāni khettāni, rāgadosā ayaṃ pajā; Tasmā hi vītarāgesu, dinnaṃ hoti mahapphalaṃ.",
      "english": "",
      "sinhala": "",
      "paliTitle": ""
    },
    {
      "number": 357,
      "pali": "Tiṇadosāni khettāni, dosadosā ayaṃ pajā; Tasmā hi vītadosesu, dinnaṃ hoti mahapphalaṃ.",
      "english": "",
      "sinhala": "",
      "paliTitle": ""
    },
    {
      "number": 358,
      "pali": "Tiṇadosāni khettāni, mohadosā ayaṃ pajā; Tasmā hi vītamohesu, dinnaṃ hoti mahapphalaṃ.",
      "english": "",
      "sinhala": "",
      "paliTitle": ""
    },
    {
      "number": 359,
      "pali": "(Tiṇadosāni khettāni, icchādosā ayaṃ pajā; Tasmā hi vigaticchesu, dinnaṃ hoti mahapphalaṃ.) [( ) videsapotthakesu natthi, aṭṭhakathāyampi na dissati] Tiṇadosāni khettāni, taṇhādosā ayaṃ pajā; Tasmā hi vītataṇhesu, dinnaṃ hoti mahapphalaṃ. ",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "Taṇhāvaggo catuvīsatimo niṭṭhito.",
    "english": "",
    "sinhala": ""
  }
}