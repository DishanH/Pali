{
  "id": "thag.9",
  "title": {
    "pali": "Navamavaggo",
    "english": "",
    "sinhala": ""
  },
  "sections": [
    {
      "number": 81,
      "pali": "‘‘Yaṃ mayā pakataṃ pāpaṃ, pubbe aññāsu jātisu; Idheva taṃ vedanīyaṃ, vatthu aññaṃ na vijjatī’’ti. … Samitigutto thero….",
      "english": "",
      "sinhala": "",
      "paliTitle": "Samitiguttattheragāthā"
    },
    {
      "number": 82,
      "pali": "‘‘Yena yena subhikkhāni, sivāni abhayāni ca; Tena puttaka gacchassu, mā sokāpahato bhavā’’ti. … Kassapo thero….",
      "english": "",
      "sinhala": "",
      "paliTitle": "Kassapattheragāthā"
    },
    {
      "number": 83,
      "pali": "‘‘Sīhappamatto vihara, rattindivamatandito; Bhāvehi kusalaṃ dhammaṃ, jaha sīghaṃ samussaya’’nti. … Sīho thero….",
      "english": "",
      "sinhala": "",
      "paliTitle": "Sīhattheragāthā"
    },
    {
      "number": 84,
      "pali": "‘‘Sabbarattiṃ supitvāna, divā saṅgaṇike rato; Kudāssu nāma dummedho, dukkhassantaṃ karissatī’’ti. … Nīto thero….",
      "english": "",
      "sinhala": "",
      "paliTitle": "Nītattheragāthā"
    },
    {
      "number": 85,
      "pali": "‘‘Cittanimittassa kovido, pavivekarasaṃ vijāniya; Jhāyaṃ nipako patissato, adhigaccheyya sukhaṃ nirāmisa’’nti. … Sunāgo thero….",
      "english": "",
      "sinhala": "",
      "paliTitle": "Sunāgattheragāthā"
    },
    {
      "number": 86,
      "pali": "‘‘Ito bahiddhā puthu aññavādinaṃ, maggo na nibbānagamo yathā ayaṃ; Itissu saṅghaṃ bhagavānusāsati, satthā sayaṃ pāṇitaleva dassaya’’nti. … Nāgito thero….",
      "english": "",
      "sinhala": "",
      "paliTitle": "Nāgitattheragāthā"
    },
    {
      "number": 87,
      "pali": "‘‘Khandhā diṭṭhā yathābhūtaṃ, bhavā sabbe padālitā; Vikkhīṇo jātisaṃsāro, natthi dāni punabbhavo’’ti. … Paviṭṭho thero….",
      "english": "",
      "sinhala": "",
      "paliTitle": "Paviṭṭhattheragāthā"
    },
    {
      "number": 88,
      "pali": "‘‘Asakkhiṃ vata attānaṃ, uddhātuṃ udakā thalaṃ; Vuyhamāno mahogheva, saccāni paṭivijjhaha’’nti. … Ajjuno thero….",
      "english": "",
      "sinhala": "",
      "paliTitle": "Ajjunattheragāthā"
    },
    {
      "number": 9,
      "pali": "(Paṭhama)-devasabhattheragāthā",
      "english": "",
      "sinhala": "",
      "paliTitle": ""
    },
    {
      "number": 89,
      "pali": "‘‘Uttiṇṇā paṅkapalipā, pātālā parivajjitā; Mutto oghā ca ganthā ca, sabbe mānā visaṃhatā’’ti. … Devasabho thero….",
      "english": "",
      "sinhala": "",
      "paliTitle": ""
    },
    {
      "number": 90,
      "pali": "‘‘Pañcakkhandhā pariññātā, tiṭṭhanti chinnamūlakā; Vikkhīṇo jātisaṃsāro, natthi dāni punabbhavo’’ti. … Sāmidatto thero…. Vaggo navamo niṭṭhito. Tassuddānaṃ – Thero samitigutto ca, kassapo sīhasavhayo; Nīto sunāgo nāgito, paviṭṭho ajjuno isi; Devasabho ca yo thero, sāmidatto mahabbaloti.",
      "english": "",
      "sinhala": "",
      "paliTitle": "Sāmidattattheragāthā"
    }
  ],
  "footer": {
    "pali": "",
    "english": "",
    "sinhala": ""
  }
}