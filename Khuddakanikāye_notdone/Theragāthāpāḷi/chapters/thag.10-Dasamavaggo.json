{
  "id": "thag.10",
  "title": {
    "pali": "Dasamavaggo",
    "english": "",
    "sinhala": ""
  },
  "sections": [
    {
      "number": 91,
      "pali": "‘‘Na tathā mataṃ satarasaṃ, sudhannaṃ yaṃ mayajja paribhuttaṃ; Aparimitadassinā gotamena, buddhena desito dhammo’’ti. … Paripuṇṇako thero….",
      "english": "",
      "sinhala": "",
      "paliTitle": "Paripuṇṇakattheragāthā"
    },
    {
      "number": 92,
      "pali": "‘‘Yassāsavā parikkhīṇā, āhāre ca anissito; Suññatā animitto ca, vimokkho yassa gocaro; Ākāseva sakuntānaṃ, padaṃ tassa durannaya’’nti. … Vijayo thero….",
      "english": "",
      "sinhala": "",
      "paliTitle": "Vijayattheragāthā"
    },
    {
      "number": 93,
      "pali": "‘‘Dukkhā kāmā eraka, na sukhā kāmā eraka; Yo kāme kāmayati, dukkhaṃ so kāmayati eraka; Yo kāme na kāmayati, dukkhaṃ so na kāmayati erakā’’ti. … Erako thero….",
      "english": "",
      "sinhala": "",
      "paliTitle": "Erakattheragāthā"
    },
    {
      "number": 94,
      "pali": "‘‘Namo hi tassa bhagavato, sakyaputtassa sirīmato; Tenāyaṃ aggappattena, aggadhammo [aggo dhammo (sī.)] sudesito’’ti. … Mettaji thero….",
      "english": "",
      "sinhala": "",
      "paliTitle": "Mettajittheragāthā"
    },
    {
      "number": 95,
      "pali": "‘‘Andhohaṃ hatanettosmi, kantāraddhānapakkhando [pakkhanno (sī.), pakkanto (syā. sī. aṭṭha.)]; Sayamānopi gacchissaṃ, na sahāyena pāpenā’’ti. … Cakkhupālo thero….",
      "english": "",
      "sinhala": "",
      "paliTitle": "Cakkhupālattheragāthā"
    },
    {
      "number": 96,
      "pali": "‘‘Ekapupphaṃ cajitvāna, asīti [asītiṃ (sī.)] vassakoṭiyo; Saggesu paricāretvā, sesakenamhi nibbuto’’ti. … Khaṇḍasumano thero….",
      "english": "",
      "sinhala": "",
      "paliTitle": "Khaṇḍasumanattheragāthā"
    },
    {
      "number": 97,
      "pali": "‘‘Hitvā satapalaṃ kaṃsaṃ, sovaṇṇaṃ satarājikaṃ; Aggahiṃ mattikāpattaṃ, idaṃ dutiyābhisecana’’nti. … Tisso thero….",
      "english": "",
      "sinhala": "",
      "paliTitle": "Tissattheragāthā"
    },
    {
      "number": 98,
      "pali": "‘‘Rūpaṃ disvā sati muṭṭhā, piyaṃ nimittaṃ manasikaroto; Sārattacitto vedeti, tañca ajjhosa tiṭṭhati; Tassa vaḍḍhanti āsavā, bhavamūlopagāmino’’ti [bhavamūlā bhavagāminoti (sī. ka.)]. … Abhayo thero….",
      "english": "",
      "sinhala": "",
      "paliTitle": "Abhayattheragāthā"
    },
    {
      "number": 99,
      "pali": "‘‘Saddaṃ sutvā sati muṭṭhā, piyaṃ nimittaṃ manasikaroto; Sārattacitto vedeti, tañca ajjhosa tiṭṭhati; Tassa vaḍḍhanti āsavā, saṃsāraṃ upagāmino’’ti. … Uttiyo thero….",
      "english": "",
      "sinhala": "",
      "paliTitle": "Uttiyattheragāthā"
    },
    {
      "number": 10,
      "pali": "(Dutiya)-devasabhattheragāthā",
      "english": "",
      "sinhala": "",
      "paliTitle": ""
    },
    {
      "number": 100,
      "pali": "‘‘Sammappadhānasampanno, satipaṭṭhānagocaro; Vimuttikusumasañchanno, parinibbissatyanāsavo’’ti. … Devasabho thero…. Vaggo dasamo niṭṭhito. Tassuddānaṃ – Paripuṇṇako ca vijayo, erako mettajī muni; Cakkhupālo khaṇḍasumano, tisso ca abhayo tathā; Uttiyo ca mahāpañño, thero devasabhopi cāti.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}