{
  "id": "thag.14",
  "title": {
    "pali": "Dutiyavaggo",
    "english": "",
    "sinhala": ""
  },
  "sections": [
    {
      "number": 141,
      "pali": "‘‘Sussūsā sutavaddhanī, sutaṃ paññāya vaddhanaṃ; Paññāya atthaṃ jānāti, ñāto attho sukhāvaho.",
      "english": "",
      "sinhala": "",
      "paliTitle": "Mahācundattheragāthā"
    },
    {
      "number": 142,
      "pali": "‘‘Sevetha pantāni senāsanāni, careyya saṃyojanavippamokkhaṃ; Sace ratiṃ nādhigaccheyya tattha, saṅghe vase rakkhitatto satimā’’ti. … Mahācundo thero….",
      "english": "",
      "sinhala": "",
      "paliTitle": ""
    },
    {
      "number": 143,
      "pali": "‘‘Ye kho te veṭhamissena [veghamissena (sī. syā.), ve gamissena, vekhamissena (ka.)], nānattena ca kammunā; Manusse uparundhanti, pharusūpakkamā janā; Tepi tattheva kīranti, na hi kammaṃ panassati.",
      "english": "",
      "sinhala": "",
      "paliTitle": "Jotidāsattheragāthā"
    },
    {
      "number": 144,
      "pali": "‘‘Yaṃ karoti naro kammaṃ, kalyāṇaṃ yadi pāpakaṃ; Tassa tasseva dāyādo, yaṃ yaṃ kammaṃ pakubbatī’’ti. … Jotidāso thero….",
      "english": "",
      "sinhala": "",
      "paliTitle": ""
    },
    {
      "number": 145,
      "pali": "‘‘Accayanti ahorattā, jīvitaṃ uparujjhati; Āyu khīyati maccānaṃ, kunnadīnaṃva odakaṃ.",
      "english": "",
      "sinhala": "",
      "paliTitle": "Heraññakānittheragāthā"
    },
    {
      "number": 146,
      "pali": "‘‘Atha pāpāni kammāni, karaṃ bālo na bujjhati; Pacchāssa kaṭukaṃ hoti, vipāko hissa pāpako’’ti. … Heraññakānitthero….",
      "english": "",
      "sinhala": "",
      "paliTitle": ""
    },
    {
      "number": 147,
      "pali": "‘‘Parittaṃ dārumāruyha, yathā sīde mahaṇṇave; Evaṃ kusītamāgamma, sādhujīvīpi sīdati; Tasmā taṃ parivajjeyya, kusītaṃ hīnavīriyaṃ.",
      "english": "",
      "sinhala": "",
      "paliTitle": "Somamittattheragāthā"
    },
    {
      "number": 148,
      "pali": "‘‘Pavivittehi ariyehi, pahitattehi jhāyibhi; Niccaṃ āraddhavīriyehi, paṇḍitehi sahāvase’’ti. … Somamitto thero….",
      "english": "",
      "sinhala": "",
      "paliTitle": ""
    },
    {
      "number": 149,
      "pali": "‘‘Jano janamhi sambaddho [sambaddho (syā. ka.)], janamevassito jano; Jano janena heṭhīyati, heṭheti ca [bodhiyati, bādheti ca (ka.)] jano janaṃ.",
      "english": "",
      "sinhala": "",
      "paliTitle": "Sabbamittattheragāthā"
    },
    {
      "number": 150,
      "pali": "‘‘Ko hi tassa janenattho, janena janitena vā; Janaṃ ohāya gacchaṃ taṃ, heṭhayitvā [bādhayitvā (ka.)] bahuṃ jana’’nti. … Sabbamitto thero….",
      "english": "",
      "sinhala": "",
      "paliTitle": ""
    },
    {
      "number": 151,
      "pali": "‘‘Kāḷī itthī brahatī dhaṅkarūpā, satthiñca bhetvā aparañca satthiṃ; Bāhañca bhetvā aparañca bāhaṃ, sīsañca bhetvā dadhithālakaṃva; Esā nisinnā abhisandahitvā.",
      "english": "",
      "sinhala": "",
      "paliTitle": "Mahākāḷattheragāthā"
    },
    {
      "number": 152,
      "pali": "‘‘Yo ve avidvā upadhiṃ karoti, punappunaṃ dukkhamupeti mando; Tasmā pajānaṃ upadhiṃ na kayirā, māhaṃ puna bhinnasiro sayissa’’nti [passissanti (ka.)]. … Mahākāḷo thero….",
      "english": "",
      "sinhala": "",
      "paliTitle": ""
    },
    {
      "number": 153,
      "pali": "‘‘Bahū sapatte labhati, muṇḍo saṅghāṭipāruto; Lābhī annassa pānassa, vatthassa sayanassa ca.",
      "english": "",
      "sinhala": "",
      "paliTitle": "Tissattheragāthā"
    },
    {
      "number": 154,
      "pali": "‘‘Etamādīnavaṃ ñatvā, sakkāresu mahabbhayaṃ; Appalābho anavassuto, sato bhikkhu paribbaje’’ti. … Tisso thero….",
      "english": "",
      "sinhala": "",
      "paliTitle": ""
    },
    {
      "number": 155,
      "pali": "‘‘Pācīnavaṃsadāyamhi, sakyaputtā sahāyakā; Pahāyānappake bhoge, uñchāpattāgate ratā.",
      "english": "",
      "sinhala": "",
      "paliTitle": "Kimilattheragāthā"
    },
    {
      "number": 156,
      "pali": "‘‘Āraddhavīriyā pahitattā, niccaṃ daḷhaparakkamā; Ramanti dhammaratiyā, hitvāna lokiyaṃ rati’’nti. … Kimilo [kimbilo (sī. syā. pī.)] thero….",
      "english": "",
      "sinhala": "",
      "paliTitle": ""
    },
    {
      "number": 157,
      "pali": "‘‘Ayoniso manasikārā, maṇḍanaṃ anuyuñjisaṃ; Uddhato capalo cāsiṃ, kāmarāgena aṭṭito.",
      "english": "",
      "sinhala": "",
      "paliTitle": "Nandattheragāthā"
    },
    {
      "number": 158,
      "pali": "‘‘Upāyakusalenāhaṃ, buddhenādiccabandhunā; Yoniso paṭipajjitvā, bhave cittaṃ udabbahi’’nti. … Nando thero….",
      "english": "",
      "sinhala": "",
      "paliTitle": ""
    },
    {
      "number": 159,
      "pali": "‘‘Pare ca naṃ pasaṃsanti, attā ce asamāhito; Moghaṃ pare pasaṃsanti, attā hi asamāhito.",
      "english": "",
      "sinhala": "",
      "paliTitle": "Sirimattheragāthā"
    },
    {
      "number": 160,
      "pali": "‘‘Pare ca naṃ garahanti, attā ce susamāhito; Moghaṃ pare garahanti, attā hi susamāhito’’ti. … Sirimā thero…. Vaggo dutiyo niṭṭhito. Tassuddānaṃ – Cundo ca jotidāso ca, thero heraññakāni ca; Somamitto sabbamitto, kālo tisso ca kimilo [kimbilo (sī. syā. pī.), chandalakkhaṇānulomaṃ]; Nando ca sirimā ceva, dasa therā mahiddhikāti.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}