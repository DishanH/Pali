{
  "id": "thag.3",
  "title": {
    "pali": "Tatiyavaggo",
    "english": "",
    "sinhala": ""
  },
  "sections": [
    {
      "number": 21,
      "pali": "‘‘Nāhaṃ bhayassa bhāyāmi, satthā no amatassa kovido; Yattha bhayaṃ nāvatiṭṭhati, tena maggena vajanti bhikkhavo’’ti. … Nigrodho thero….",
      "english": "",
      "sinhala": "",
      "paliTitle": "Nigrodhattheragāthā"
    },
    {
      "number": 22,
      "pali": "‘‘Nīlā sugīvā sikhino, morā kārambhiyaṃ [kāraṃviyaṃ (sī.), kāraviyaṃ (syā.)] abhinadanti; Te sītavātakīḷitā [sītavātakadditakalitā (sī.), sītavātakalitā (syā.)], suttaṃ jhāyaṃ [jhānaṃ (syā.), jhāyiṃ (?)] nibodhentī’’ti. … Cittako thero….",
      "english": "",
      "sinhala": "",
      "paliTitle": "Cittakattheragāthā"
    },
    {
      "number": 23,
      "pali": "‘‘Ahaṃ kho veḷugumbasmiṃ, bhutvāna madhupāyasaṃ; Padakkhiṇaṃ sammasanto, khandhānaṃ udayabbayaṃ; Sānuṃ paṭigamissāmi, vivekamanubrūhaya’’nti. … Gosālo thero….",
      "english": "",
      "sinhala": "",
      "paliTitle": "Gosālattheragāthā"
    },
    {
      "number": 24,
      "pali": "‘‘Anuvassiko pabbajito, passa dhammasudhammataṃ; Tisso vijjā anuppattā, kataṃ buddhassa sāsana’’nti. … Sugandho thero….",
      "english": "",
      "sinhala": "",
      "paliTitle": "Sugandhattheragāthā"
    },
    {
      "number": 25,
      "pali": "‘‘Obhāsajātaṃ phalagaṃ, cittaṃ yassa abhiṇhaso; Tādisaṃ bhikkhumāsajja, kaṇha dukkhaṃ nigacchasī’’ti. … Nandiyo thero….",
      "english": "",
      "sinhala": "",
      "paliTitle": "Nandiyattheragāthā"
    },
    {
      "number": 26,
      "pali": "‘‘Sutvā subhāsitaṃ vācaṃ, buddhassādiccabandhuno; Paccabyadhiṃ hi nipuṇaṃ, vālaggaṃ usunā yathā’’ti. … Abhayo thero….",
      "english": "",
      "sinhala": "",
      "paliTitle": "Abhayattheragāthā"
    },
    {
      "number": 27,
      "pali": "‘‘Dabbaṃ kusaṃ poṭakilaṃ, usīraṃ muñjapabbajaṃ; Urasā panudissāmi, vivekamanubrūhaya’’nti. … Lomasakaṅgiyo thero….",
      "english": "",
      "sinhala": "",
      "paliTitle": "Lomasakaṅgiyattheragāthā"
    },
    {
      "number": 28,
      "pali": "‘‘Kacci no vatthapasuto, kacci no bhūsanārato; Kacci sīlamayaṃ gandhaṃ, kiṃ tvaṃ vāyasi [kacci sīlamayaṃ gandhaṃ, tvaṃ vāsi (syā.)] netarā pajā’’ti. … Jambugāmikaputto thero….",
      "english": "",
      "sinhala": "",
      "paliTitle": "Jambugāmikaputtattheragāthā"
    },
    {
      "number": 29,
      "pali": "‘‘Samunnamayamattānaṃ, usukārova tejanaṃ; Cittaṃ ujuṃ karitvāna, avijjaṃ bhinda hāritā’’ti. … Hārito thero….",
      "english": "",
      "sinhala": "",
      "paliTitle": "Hāritattheragāthā"
    },
    {
      "number": 30,
      "pali": "‘‘Ābādhe me samuppanne, sati me udapajjatha; Ābādho me samuppanno, kālo me nappamajjitu’’nti. … Uttiyo thero…. Vaggo tatiyo niṭṭhito. Tassuddānaṃ – Nigrodho cittako thero, gosālathero sugandho; Nandiyo abhayo thero, thero lomasakaṅgiyo; Jambugāmikaputto ca, hārito uttiyo isīti.",
      "english": "",
      "sinhala": "",
      "paliTitle": "Uttiyattheragāthā"
    }
  ],
  "footer": {
    "pali": "",
    "english": "",
    "sinhala": ""
  }
}