{
  "id": "thag.7",
  "title": {
    "pali": "Sattamavaggo",
    "english": "",
    "sinhala": ""
  },
  "sections": [
    {
      "number": 61,
      "pali": "‘‘Passati passo passantaṃ, apassantañca passati; Apassanto apassantaṃ, passantañca na passatī’’ti. … Vappo thero….",
      "english": "",
      "sinhala": "",
      "paliTitle": "Vappattheragāthā"
    },
    {
      "number": 62,
      "pali": "‘‘Ekakā mayaṃ araññe viharāma, apaviddhaṃva vanasmiṃ dārukaṃ; Tassa me bahukā pihayanti, nerayikā viya saggagāmina’’nti. … Vajjiputto thero….",
      "english": "",
      "sinhala": "",
      "paliTitle": "Vajjiputtattheragāthā"
    },
    {
      "number": 63,
      "pali": "‘‘Cutā patanti patitā, giddhā ca punarāgatā; Kataṃ kiccaṃ rataṃ rammaṃ, sukhenanvāgataṃ sukha’’nti. … Pakkho thero….",
      "english": "",
      "sinhala": "",
      "paliTitle": "Pakkhattheragāthā"
    },
    {
      "number": 64,
      "pali": "‘‘Dumavhayāya uppanno, jāto paṇḍaraketunā; Ketuhā ketunāyeva, mahāketuṃ padhaṃsayī’’ti. … Vimalakoṇḍañño thero….",
      "english": "",
      "sinhala": "",
      "paliTitle": "Vimalakoṇḍaññattheragāthā"
    },
    {
      "number": 65,
      "pali": "‘‘Ukkhepakatavacchassa, saṅkalitaṃ bahūhi vassehi; Taṃ bhāsati gahaṭṭhānaṃ, sunisinno uḷārapāmojjo’’ti. … Ukkhepakatavaccho thero….",
      "english": "",
      "sinhala": "",
      "paliTitle": "Ukkhepakatavacchattheragāthā"
    },
    {
      "number": 66,
      "pali": "‘‘Anusāsi mahāvīro, sabbadhammāna pāragū; Tassāhaṃ dhammaṃ sutvāna, vihāsiṃ santike sato; Tisso vijjā anuppattā, kataṃ buddhassa sāsana’’nti. … Meghiyo thero….",
      "english": "",
      "sinhala": "",
      "paliTitle": "Meghiyattheragāthā"
    },
    {
      "number": 67,
      "pali": "‘‘Kilesā jhāpitā mayhaṃ, bhavā sabbe samūhatā; Vikkhīṇo jātisaṃsāro, natthi dāni punabbhavo’’ti. … Ekadhammasavanīyo thero….",
      "english": "",
      "sinhala": "",
      "paliTitle": "Ekadhammasavanīyattheragāthā"
    },
    {
      "number": 68,
      "pali": "[udā. 37; pāci. 153] ‘‘Adhicetaso appamajjato, munino monapathesu sikkhato; Sokā na bhavanti tādino, upasantassa sadā satīmato’’ti. … Ekudāniyo thero….",
      "english": "",
      "sinhala": "",
      "paliTitle": "Ekudāniyattheragāthā"
    },
    {
      "number": 69,
      "pali": "‘‘Sutvāna dhammaṃ mahato mahārasaṃ, sabbaññutaññāṇavarena desitaṃ; Maggaṃ papajjiṃ [papajjaṃ (ka.)] amatassa pattiyā, so yogakkhemassa pathassa kovido’’ti. … Channo thero….",
      "english": "",
      "sinhala": "",
      "paliTitle": "Channattheragāthā"
    },
    {
      "number": 70,
      "pali": "‘‘Sīlameva idha aggaṃ, paññavā pana uttamo; Manussesu ca devesu, sīlapaññāṇato jaya’’nti. … Puṇṇo thero…. Vaggo sattamo niṭṭhito. Tassuddānaṃ – Vappo ca vajjiputto ca, pakkho vimalakoṇḍañño; Ukkhepakatavaccho ca, meghiyo ekadhammiko; Ekudāniyachannā ca, puṇṇatthero mahabbaloti.",
      "english": "",
      "sinhala": "",
      "paliTitle": "Puṇṇattheragāthā"
    }
  ],
  "footer": {
    "pali": "",
    "english": "",
    "sinhala": ""
  }
}