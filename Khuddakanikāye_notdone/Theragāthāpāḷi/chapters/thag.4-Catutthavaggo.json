{
  "id": "thag.4",
  "title": {
    "pali": "Catutthavaggo",
    "english": "",
    "sinhala": ""
  },
  "sections": [
    {
      "number": 31,
      "pali": "‘‘Phuṭṭho ḍaṃsehi makasehi, araññasmiṃ brahāvane; Nāgo saṃgāmasīseva, sato tatrādhivāsaye’’ti. … Gahvaratīriyo thero….",
      "english": "",
      "sinhala": "",
      "paliTitle": "Gahvaratīriyattheragāthā"
    },
    {
      "number": 32,
      "pali": "‘‘Ajaraṃ jīramānena, tappamānena nibbutiṃ; Nimiyaṃ [nimmissaṃ (sī.), nirāmisaṃ (syā.), nimineyyaṃ (?)] paramaṃ santiṃ, yogakkhemaṃ anuttara’’nti. … Suppiyo thero….",
      "english": "",
      "sinhala": "",
      "paliTitle": "Suppiyattheragāthā"
    },
    {
      "number": 33,
      "pali": "‘‘Yathāpi ekaputtasmiṃ, piyasmiṃ kusalī siyā; Evaṃ sabbesu pāṇesu, sabbattha kusalo siyā’’ti. … Sopāko thero….",
      "english": "",
      "sinhala": "",
      "paliTitle": "Sopākattheragāthā"
    },
    {
      "number": 34,
      "pali": "‘‘Anāsannavarā etā, niccameva vijānatā; Gāmā araññamāgamma, tato gehaṃ upāvisi [upāvisiṃ (sī.)]; Tato uṭṭhāya pakkāmi, anāmantetvā [anāmantiya (sī.)] posiyo’’ti. … Posiyo thero….",
      "english": "",
      "sinhala": "",
      "paliTitle": "Posiyattheragāthā"
    },
    {
      "number": 35,
      "pali": "‘‘Sukhaṃ sukhattho labhate tadācaraṃ, kittiñca pappoti yasassa vaḍḍhati; Yo ariyamaṭṭhaṅgikamañjasaṃ ujuṃ, bhāveti maggaṃ amatassa pattiyā’’ti. … Sāmaññakānitthero….",
      "english": "",
      "sinhala": "",
      "paliTitle": "Sāmaññakānittheragāthā"
    },
    {
      "number": 36,
      "pali": "‘‘Sādhu sutaṃ sādhu caritakaṃ, sādhu sadā aniketavihāro; Atthapucchanaṃ padakkhiṇakammaṃ, etaṃ sāmaññamakiñcanassā’’ti. … Kumāputto thero….",
      "english": "",
      "sinhala": "",
      "paliTitle": "Kumāputtattheragāthā"
    },
    {
      "number": 37,
      "pali": "‘‘Nānājanapadaṃ yanti, vicarantā asaññatā; Samādhiñca virādhenti, kiṃsu raṭṭhacariyā karissati; Tasmā vineyya sārambhaṃ, jhāyeyya apurakkhato’’ti. … Kumāputtattherassa sahāyako thero….",
      "english": "",
      "sinhala": "",
      "paliTitle": "Kumāputtasahāyakattheragāthā"
    },
    {
      "number": 38,
      "pali": "‘‘Yo iddhiyā sarabhuṃ aṭṭhapesi, so gavampati asito anejo; Taṃ sabbasaṅgātigataṃ mahāmuniṃ, devā namassanti bhavassa pāragu’’nti. … Gavampatitthero….",
      "english": "",
      "sinhala": "",
      "paliTitle": "Gavampatittheragāthā"
    },
    {
      "number": 39,
      "pali": "[saṃ. ni. 1.21, 97]‘‘Sattiyā viya omaṭṭho, ḍayhamānova [ḍayhamāneva (sabbattha)] matthake; Kāmarāgappahānāya, sato bhikkhu paribbaje’’ti. … Tisso thero….",
      "english": "",
      "sinhala": "",
      "paliTitle": "Tissattheragāthā"
    },
    {
      "number": 40,
      "pali": "‘‘Sattiyā viya omaṭṭho, ḍayhamānova matthake; Bhavarāgappahānāya, sato bhikkhu paribbaje’’ti. … Vaḍḍhamāno thero…. Vaggo catuttho niṭṭhito. Tassuddānaṃ – Gahvaratīriyo suppiyo, sopāko ceva posiyo; Sāmaññakāni kumāputto, kumāputtasahāyako; Gavampati tissatthero, vaḍḍhamāno mahāyasoti.",
      "english": "",
      "sinhala": "",
      "paliTitle": "Vaḍḍhamānattheragāthā"
    }
  ],
  "footer": {
    "pali": "",
    "english": "",
    "sinhala": ""
  }
}