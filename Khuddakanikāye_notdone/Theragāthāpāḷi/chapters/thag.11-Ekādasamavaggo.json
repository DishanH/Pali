{
  "id": "thag.11",
  "title": {
    "pali": "Ekādasamavaggo",
    "english": "",
    "sinhala": ""
  },
  "sections": [
    {
      "number": 101,
      "pali": "‘‘Hitvā gihittaṃ anavositatto, mukhanaṅgalī odariko kusīto; Mahāvarāhova nivāpapuṭṭho, punappunaṃ gabbhamupeti mando’’ti. … Belaṭṭhāniko thero….",
      "english": "",
      "sinhala": "",
      "paliTitle": "Belaṭṭhānikattheragāthā"
    },
    {
      "number": 102,
      "pali": "‘‘Mānena vañcitāse, saṅkhāresu saṃkilissamānāse; Lābhālābhena mathitā, samādhiṃ nādhigacchantī’’ti. … Setuccho thero….",
      "english": "",
      "sinhala": "",
      "paliTitle": "Setucchattheragāthā"
    },
    {
      "number": 103,
      "pali": "‘‘Nāhaṃ etena atthiko, sukhito dhammarasena tappito; Pitvā [pītvāna (sī. syā.)] rasaggamuttamaṃ, na ca kāhāmi visena santhava’’nti. … Bandhuro [bandhano (ka.)] thero….",
      "english": "",
      "sinhala": "",
      "paliTitle": "Bandhurattheragāthā"
    },
    {
      "number": 104,
      "pali": "‘‘Lahuko vata me kāyo, phuṭṭho ca pītisukhena vipulena; Tūlamiva eritaṃ mālutena, pilavatīva me kāyo’’ti. … Khitako thero….",
      "english": "",
      "sinhala": "",
      "paliTitle": "Khitakattheragāthā"
    },
    {
      "number": 105,
      "pali": "‘‘Ukkaṇṭhitopi na vase, ramamānopi pakkame; Na tvevānatthasaṃhitaṃ, vase vāsaṃ vicakkhaṇo’’ti. … Malitavambho thero….",
      "english": "",
      "sinhala": "",
      "paliTitle": "Malitavambhattheragāthā"
    },
    {
      "number": 106,
      "pali": "‘‘Sataliṅgassa atthassa, satalakkhaṇadhārino; Ekaṅgadassī dummedho, satadassī ca paṇḍito’’ti. … Suhemanto thero….",
      "english": "",
      "sinhala": "",
      "paliTitle": "Suhemantattheragāthā"
    },
    {
      "number": 107,
      "pali": "‘‘Pabbajiṃ tulayitvāna, agārasmānagāriyaṃ; Tisso vijjā anuppattā, kataṃ buddhassa sāsana’’nti. … Dhammasavo thero….",
      "english": "",
      "sinhala": "",
      "paliTitle": "Dhammasavattheragāthā"
    },
    {
      "number": 108,
      "pali": "‘‘Sa vīsavassasatiko, pabbajiṃ anagāriyaṃ; Tisso vijjā anuppattā, kataṃ buddhassa sāsana’’nti. … Dhammasavapitu thero….",
      "english": "",
      "sinhala": "",
      "paliTitle": "Dhammasavapituttheragāthā"
    },
    {
      "number": 109,
      "pali": "‘‘Na nūnāyaṃ paramahitānukampino, rahogato anuvigaṇeti sāsanaṃ; Tathāhayaṃ viharati pākatindriyo, migī yathā taruṇajātikā vane’’ti. … Saṅgharakkhito thero….",
      "english": "",
      "sinhala": "",
      "paliTitle": "Saṅgharakkhitattheragāthā"
    },
    {
      "number": 110,
      "pali": "‘‘Nagā nagaggesu susaṃvirūḷhā, udaggameghena navena sittā; Vivekakāmassa araññasaññino, janeti bhiyyo usabhassa kalyata’’nti. … Usabho thero…. Vaggo ekādasamo niṭṭhito. Tassuddānaṃ – Belaṭṭhāniko setuccho, bandhuro khitako isi; Malitavambho suhemanto, dhammasavo dhammasavapitā; Saṅgharakkhitatthero ca, usabho ca mahāmunīti.",
      "english": "",
      "sinhala": "",
      "paliTitle": "Usabhattheragāthā"
    }
  ],
  "footer": {
    "pali": "",
    "english": "",
    "sinhala": ""
  }
}