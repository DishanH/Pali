{
  "id": "thag.1",
  "title": {
    "pali": "Paṭhamavaggo",
    "english": "",
    "sinhala": ""
  },
  "sections": [
    {
      "number": 1,
      "pali": "‘‘Channā me kuṭikā sukhā nivātā, vassa deva yathāsukhaṃ; Cittaṃ me susamāhitaṃ vimuttaṃ, ātāpī viharāmi vassa devā’’ti. Itthaṃ sudaṃ [itthaṃ sumaṃ (ka. aṭṭha.)] āyasmā subhūtitthero gāthaṃ abhāsitthāti.",
      "english": "",
      "sinhala": "",
      "paliTitle": "Subhūtittheragāthā"
    },
    {
      "number": 2,
      "pali": "‘‘Upasanto uparato, mantabhāṇī anuddhato; Dhunāti pāpake dhamme, dumapattaṃva māluto’’ti. Itthaṃ sudaṃ āyasmā mahākoṭṭhiko [mahākoṭṭhito (sī. syā.)] thero gāthaṃ abhāsitthāti.",
      "english": "",
      "sinhala": "",
      "paliTitle": "Mahākoṭṭhikattheragāthā"
    },
    {
      "number": 3,
      "pali": "‘‘Paññaṃ imaṃ passa tathāgatānaṃ, aggi yathā pajjalito nisīthe; Ālokadā cakkhudadā bhavanti, ye āgatānaṃ vinayanti kaṅkha’’nti. Itthaṃ sudaṃ āyasmā kaṅkhārevato thero gāthaṃ abhāsitthāti.",
      "english": "",
      "sinhala": "",
      "paliTitle": "Kaṅkhārevatattheragāthā"
    },
    {
      "number": 4,
      "pali": "‘‘Sambhireva samāsetha, paṇḍitehatthadassibhi; Atthaṃ mahantaṃ gambhīraṃ, duddasaṃ nipuṇaṃ aṇuṃ; Dhīrā samadhigacchanti, appamattā vicakkhaṇā’’ti. Itthaṃ sudaṃ āyasmā puṇṇo mantāṇiputto [mantāniputto (syā. ka.)] thero gāthaṃ abhāsitthāti.",
      "english": "",
      "sinhala": "",
      "paliTitle": "Puṇṇattheragāthā"
    },
    {
      "number": 5,
      "pali": "‘‘Yo duddamiyo damena danto, dabbo santusito vitiṇṇakaṅkho; Vijitāvī apetabheravo hi, dabbo so parinibbuto ṭhitatto’’ti. Itthaṃ sudaṃ āyasmā dabbo thero gāthaṃ abhāsitthāti.",
      "english": "",
      "sinhala": "",
      "paliTitle": "Dabbattheragāthā"
    },
    {
      "number": 6,
      "pali": "‘‘Yo sītavanaṃ upagā bhikkhu, eko santusito samāhitatto; Vijitāvī apetalomahaṃso, rakkhaṃ kāyagatāsatiṃ dhitimā’’ti. Itthaṃ sudaṃ āyasmā sītavaniyo thero gāthaṃ abhāsitthāti.",
      "english": "",
      "sinhala": "",
      "paliTitle": "Sītavaniyattheragāthā"
    },
    {
      "number": 7,
      "pali": "‘‘Yopānudī maccurājassa senaṃ, naḷasetuṃva sudubbalaṃ mahogho; Vijitāvī apetabheravo hi, danto so parinibbuto ṭhitatto’’ti. Itthaṃ sudaṃ āyasmā bhalliyo thero gāthaṃ abhāsitthāti.",
      "english": "",
      "sinhala": "",
      "paliTitle": "Bhalliyattheragāthā"
    },
    {
      "number": 8,
      "pali": "‘‘Yo duddamiyo damena danto, vīro santusito vitiṇṇakaṅkho; Vijitāvī apetalomahaṃso, vīro so parinibbuto ṭhitatto’’ti. Itthaṃ sudaṃ āyasmā vīro thero gāthaṃ abhāsitthāti.",
      "english": "",
      "sinhala": "",
      "paliTitle": "Vīrattheragāthā"
    },
    {
      "number": 9,
      "pali": "‘‘Svāgataṃ na durāgataṃ [nāpagataṃ (sī. syā.)], nayidaṃ dumantitaṃ mama; Saṃvibhattesu dhammesu, yaṃ seṭṭhaṃ tadupāgami’’nti. Itthaṃ sudaṃ āyasmā pilindavaccho [pilindivaccho (sī.)] thero gāthaṃ abhāsitthāti.",
      "english": "",
      "sinhala": "",
      "paliTitle": "Pilindavacchattheragāthā"
    },
    {
      "number": 10,
      "pali": "‘‘Vihari apekkhaṃ idha vā huraṃ vā, yo vedaūū samito yatatto; Sabbesu dhammesu anūpalitto, lokassa jaññā udayabbayañcā’’ti. Itthaṃ sudaṃ āyasmā puṇṇamāso thero gāthaṃ abhāsitthāti. Vaggo paṭhamo niṭṭhito. Tassuddānaṃ – Subhūti koṭṭhiko thero, kaṅkhārevatasammato; Mantāṇiputto dabbo ca, sītavaniyo ca bhalliyo; Vīro pilindavaccho ca, puṇṇamāso tamonudoti.",
      "english": "",
      "sinhala": "",
      "paliTitle": "Puṇṇamāsattheragāthā"
    }
  ],
  "footer": {
    "pali": "",
    "english": "",
    "sinhala": ""
  }
}