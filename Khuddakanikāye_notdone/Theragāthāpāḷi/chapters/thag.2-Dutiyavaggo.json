{
  "id": "thag.2",
  "title": {
    "pali": "Dutiyavaggo",
    "english": "",
    "sinhala": ""
  },
  "sections": [
    {
      "number": 11,
      "pali": "‘‘Pāmojjabahulo bhikkhu, dhamme buddhappavedite; Adhigacche padaṃ santaṃ, saṅkhārūpasamaṃ sukha’’nti. … Cūḷavaccho [cūlagavaccho (sī.)] thero….",
      "english": "",
      "sinhala": "",
      "paliTitle": "Cūḷavacchattheragāthā"
    },
    {
      "number": 12,
      "pali": "‘‘Paññābalī sīlavatūpapanno, samāhito jhānarato satīmā; Yadatthiyaṃ bhojanaṃ bhuñjamāno, kaṅkhetha kālaṃ idha vītarāgo’’ti. … Mahāvaccho [mahāgavaccho (sī.)] thero….",
      "english": "",
      "sinhala": "",
      "paliTitle": "Mahāvacchattheragāthā"
    },
    {
      "number": 13,
      "pali": "‘‘Nīlabbhavaṇṇā rucirā, sītavārī sucindharā; Indagopakasañchannā, te selā ramayanti ma’’nti. … Vanavaccho thero….",
      "english": "",
      "sinhala": "",
      "paliTitle": "Vanavacchattheragāthā"
    },
    {
      "number": 14,
      "pali": "‘‘Upajjhāyo maṃ avaca, ito gacchāma sīvaka; Gāme me vasati kāyo, araññaṃ me gato mano; Semānakopi gacchāmi, natthi saṅgo vijānata’’nti. … Sivako sāmaṇero….",
      "english": "",
      "sinhala": "",
      "paliTitle": "Sivakasāmaṇeragāthā"
    },
    {
      "number": 15,
      "pali": "‘‘Pañca chinde pañca jahe, pañca cuttari bhāvaye; Pañcasaṅgātigo bhikkhu, oghatiṇṇoti vuccatī’’ti. … Kuṇḍadhāno thero….",
      "english": "",
      "sinhala": "",
      "paliTitle": "Kuṇḍadhānattheragāthā"
    },
    {
      "number": 16,
      "pali": "‘‘Yathāpi bhaddo ājañño, naṅgalāvattanī sikhī; Gacchati appakasirena, evaṃ rattindivā mama; Gacchanti appakasirena, sukhe laddhe nirāmise’’ti. … Belaṭṭhasīso thero….",
      "english": "",
      "sinhala": "",
      "paliTitle": "Belaṭṭhasīsattheragāthā"
    },
    {
      "number": 17,
      "pali": "‘‘Middhī yadā hoti mahagghaso ca, niddāyitā samparivattasāyī; Mahāvarāhova nivāpapuṭṭho, punappunaṃ gabbhamupeti mando’’ti. … Dāsako thero….",
      "english": "",
      "sinhala": "",
      "paliTitle": "Dāsakattheragāthā"
    },
    {
      "number": 18,
      "pali": "‘‘Ahu buddhassa dāyādo, bhikkhu bhesakaḷāvane; Kevalaṃ aṭṭhisaññāya, apharī pathaviṃ [paṭhaviṃ (sī. syā.)] imaṃ; Maññehaṃ kāmarāgaṃ so, khippameva pahissatī’’ti [pahīyabhi (sabbattha pāḷiyaṃ)]. … Siṅgālapitā [sīgālapitā (sī.)] thero….",
      "english": "",
      "sinhala": "",
      "paliTitle": "Siṅgālapituttheragāthā"
    },
    {
      "number": 19,
      "pali": "[dha. pa. 80, 145 dhammapadepi] ‘‘Udakaṃ hi nayanti nettikā, usukārā namayanti [damayanti (ka.)] tejanaṃ; Dāruṃ namayanti tacchakā, attānaṃ damayanti subbatā’’ti. … Kulo [kuṇḍalo (sī.), kuḷo (syā. ka.)] thero….",
      "english": "",
      "sinhala": "",
      "paliTitle": "Kulattheragāthā"
    },
    {
      "number": 20,
      "pali": "‘‘Maraṇe me bhayaṃ natthi, nikanti natthi jīvite; Sandehaṃ nikkhipissāmi, sampajāno paṭissato’’ti [patissatoti (sī. syā.)]. … Ajito thero …. Vaggo dutiyo niṭṭhito. Tassuddānaṃ – Cūḷavaccho mahāvaccho, vanavaccho ca sīvako; Kuṇḍadhāno ca belaṭṭhi, dāsako ca tatopari; Siṅgālapitiko thero, kulo ca ajito dasāti.",
      "english": "",
      "sinhala": "",
      "paliTitle": "Ajitattheragāthā"
    }
  ],
  "footer": {
    "pali": "",
    "english": "",
    "sinhala": ""
  }
}