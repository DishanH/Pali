{
  "id": "thag.12",
  "title": {
    "pali": "Dvādasamavaggo",
    "english": "",
    "sinhala": ""
  },
  "sections": [
    {
      "number": 111,
      "pali": "‘‘Duppabbajjaṃ ve duradhivāsā gehā, dhammo gambhīro duradhigamā bhogā; Kicchā vutti no itarītareneva, yuttaṃ cintetuṃ satatamaniccata’’nti. … Jento thero….",
      "english": "",
      "sinhala": "",
      "paliTitle": "Jentattheragāthā"
    },
    {
      "number": 112,
      "pali": "‘‘Tevijjohaṃ mahājhāyī, cetosamathakovido; Sadattho me anuppatto, kataṃ buddhassa sāsana’’nti. … Vacchagotto thero….",
      "english": "",
      "sinhala": "",
      "paliTitle": "Vacchagottattheragāthā"
    },
    {
      "number": 113,
      "pali": "‘‘Acchodikā puthusilā,gonaṅgulamigāyutā; Ambusevālasañchannā, te selā ramayanti ma’’nti. … Vanavaccho thero….",
      "english": "",
      "sinhala": "",
      "paliTitle": "Vanavacchattheragāthā"
    },
    {
      "number": 114,
      "pali": "‘‘Kāyaduṭṭhullagaruno, hiyyamānamhi [hīyamānamhi (sī.)] jīvite; Sarīrasukhagiddhassa, kuto samaṇasādhutā’’ti. … Adhimutto thero….",
      "english": "",
      "sinhala": "",
      "paliTitle": "Adhimuttattheragāthā"
    },
    {
      "number": 115,
      "pali": "‘‘Esāvahiyyase pabbatena, bahukuṭajasallakikena [sallakitena (sī.), sallarikena (syā.)]; Nesādakena girinā, yasassinā paricchadenā’’ti. … Mahānāmo thero….",
      "english": "",
      "sinhala": "",
      "paliTitle": "Mahānāmattheragāthā"
    },
    {
      "number": 116,
      "pali": "‘‘Chaphassāyatane hitvā, guttadvāro susaṃvuto; Aghamūlaṃ vamitvāna, patto me āsavakkhayo’’ti. … Pārāpariyo [pārāsariyo (sī.), pāraṃpariyo (ka.)] thero ….",
      "english": "",
      "sinhala": "",
      "paliTitle": "Pārāpariyattheragāthā"
    },
    {
      "number": 117,
      "pali": "‘‘Suvilitto suvasano,sabbābharaṇabhūsito; Tisso vijjā ajjhagamiṃ, kataṃ buddhassa sāsana’’nti. … Yaso thero….",
      "english": "",
      "sinhala": "",
      "paliTitle": "Yasattheragāthā"
    },
    {
      "number": 118,
      "pali": "‘‘Abhisattova nipatati, vayo rūpaṃ aññamiva tatheva santaṃ; Tasseva sato avippavasato, aññasseva sarāmi attāna’’nti. … Kimilo [kimbilo (sī. syā.)] thero….",
      "english": "",
      "sinhala": "",
      "paliTitle": "Kimilattheragāthā"
    },
    {
      "number": 119,
      "pali": "‘‘Rukkhamūlagahanaṃ pasakkiya, nibbānaṃ hadayasmiṃ opiya; Jhāya gotama mā ca pamādo, kiṃ te biḷibiḷikā karissatī’’ti. … Vajjiputto thero….",
      "english": "",
      "sinhala": "",
      "paliTitle": "Vajjiputtattheragāthā"
    },
    {
      "number": 120,
      "pali": "‘‘Pañcakkhandhā pariññātā, tiṭṭhanti chinnamūlakā; Dukkhakkhayo anuppatto,patto me āsavakkhayo’’ti. … Isidatto thero…. Vaggo dvādasamo niṭṭhito. Tassuddānaṃ – Jento ca vacchagotto ca, vaccho ca vanasavhayo; Adhimutto mahānāmo, pārāpariyo yasopi ca; Kimilo vajjiputto ca, isidatto mahāyasoti. Ekakanipāto niṭṭhito. Tatruddānaṃ – Vīsuttarasataṃ therā, katakiccā anāsavā; Ekakeva nipātamhi, susaṅgītā mahesibhīti.",
      "english": "",
      "sinhala": "",
      "paliTitle": "Isidattattheragāthā"
    },
    {
      "number": 2,
      "pali": "Dukanipāto",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}