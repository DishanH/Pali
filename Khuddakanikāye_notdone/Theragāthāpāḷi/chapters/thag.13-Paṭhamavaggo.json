{
  "id": "thag.13",
  "title": {
    "pali": "Paṭhamavaggo",
    "english": "",
    "sinhala": ""
  },
  "sections": [
    {
      "number": 121,
      "pali": "‘‘Natthi koci bhavo nicco, saṅkhārā vāpi sassatā; Uppajjanti ca te khandhā, cavanti aparāparaṃ.",
      "english": "",
      "sinhala": "",
      "paliTitle": "Uttarattheragāthā"
    },
    {
      "number": 122,
      "pali": "‘‘Etamādīnaṃ ñatvā, bhavenamhi anatthiko; Nissaṭo sabbakāmehi, patto me āsavakkhayo’’ti. Itthaṃ sudaṃ āyasmā uttaro thero gāthāyo abhāsitthāti.",
      "english": "",
      "sinhala": "",
      "paliTitle": ""
    },
    {
      "number": 123,
      "pali": "‘‘Nayidaṃ anayena jīvitaṃ, nāhāro hadayassa santiko; Āhāraṭṭhitiko samussayo, iti disvāna carāmi esanaṃ.",
      "english": "",
      "sinhala": "",
      "paliTitle": "Piṇḍolabhāradvājattheragāthā"
    },
    {
      "number": 124,
      "pali": "‘‘Paṅkoti hi naṃ pavedayuṃ, yāyaṃ vandanapūjanā kulesu; Sukhumaṃ sallaṃ durubbahaṃ, sakkāro kāpurisena dujjaho’’ti. Itthaṃ sudaṃ āyasmā piṇḍolabhāradvājo thero gāthāyo abhāsitthāti.",
      "english": "",
      "sinhala": "",
      "paliTitle": ""
    },
    {
      "number": 125,
      "pali": "‘‘Makkaṭo pañcadvārāyaṃ, kuṭikāyaṃ pasakkiya; Dvārena anupariyeti, ghaṭṭayanto muhuṃ muhuṃ.",
      "english": "",
      "sinhala": "",
      "paliTitle": "Valliyattheragāthā"
    },
    {
      "number": 126,
      "pali": "‘‘Tiṭṭha makkaṭa mā dhāvi, na hi te taṃ yathā pure; Niggahītosi paññāya, neva dūraṃ gamissatī’’ti. … Valliyo thero….",
      "english": "",
      "sinhala": "",
      "paliTitle": ""
    },
    {
      "number": 127,
      "pali": "‘‘Tiṇṇaṃ me tālapattānaṃ, gaṅgātīre kuṭī katā; Chavasittova me patto, paṃsukūlañca cīvaraṃ.",
      "english": "",
      "sinhala": "",
      "paliTitle": "Gaṅgātīriyattheragāthā"
    },
    {
      "number": 128,
      "pali": "‘‘Dvinnaṃ antaravassānaṃ, ekā vācā me bhāsitā; Tatiye antaravassamhi, tamokhandho [tamokkhandho (sī. syā.)] padālito’’ti. … Gaṅgātīriyo thero….",
      "english": "",
      "sinhala": "",
      "paliTitle": ""
    },
    {
      "number": 129,
      "pali": "‘‘Api ce hoti tevijjo, maccuhāyī anāsavo; Appaññātoti naṃ bālā, avajānanti ajānatā.",
      "english": "",
      "sinhala": "",
      "paliTitle": "Ajinattheragāthā"
    },
    {
      "number": 130,
      "pali": "‘‘Yo ca kho annapānassa, lābhī hotīdha puggalo; Pāpadhammopi ce hoti, so nesaṃ hoti sakkato’’ti. … Ajino thero….",
      "english": "",
      "sinhala": "",
      "paliTitle": ""
    },
    {
      "number": 131,
      "pali": "‘‘Yadāhaṃ dhammamassosiṃ, bhāsamānassa satthuno; Na kaṅkhamabhijānāmi, sabbaññūaparājite.",
      "english": "",
      "sinhala": "",
      "paliTitle": "Meḷajinattheragāthā"
    },
    {
      "number": 132,
      "pali": "‘‘Satthavāhe mahāvīre, sārathīnaṃ varuttame; Magge paṭipadāyaṃ vā, kaṅkhā mayhaṃ na vijjatī’’ti. … Meḷajino thero….",
      "english": "",
      "sinhala": "",
      "paliTitle": ""
    },
    {
      "number": 133,
      "pali": "[dha. pa. 13 dhammapade] ‘‘Yathā agāraṃ ducchannaṃ, vuṭṭhī samativijjhati; Evaṃ abhāvitaṃ cittaṃ, rāgo samativijjhati.",
      "english": "",
      "sinhala": "",
      "paliTitle": "Rādhattheragāthā"
    },
    {
      "number": 134,
      "pali": "[dha. pa. 14 dhammapade] ‘‘Yathā agāraṃ succhannaṃ, vuḍḍhī na samativijjhati; Evaṃ subhāvitaṃ cittaṃ, rāgo na samativijjhatī’’ti. … Rādho thero….",
      "english": "",
      "sinhala": "",
      "paliTitle": ""
    },
    {
      "number": 135,
      "pali": "‘‘Khīṇā hi mayhaṃ jāti, vusitaṃ jinasāsanaṃ; Pahīno jālasaṅkhāto, bhavanetti samūhatā.",
      "english": "",
      "sinhala": "",
      "paliTitle": "Surādhattheragāthā"
    },
    {
      "number": 136,
      "pali": "‘‘Yassatthāya pabbajito, agārasmānagāriyaṃ; So me attho anuppatto, sabbasaṃyojanakkhayo’’ti. … Surādho thero….",
      "english": "",
      "sinhala": "",
      "paliTitle": ""
    },
    {
      "number": 137,
      "pali": "‘‘Sukhaṃ supanti munayo, ye itthīsu na bajjhare; Sadā ve rakkhitabbāsu, yāsu saccaṃ sudullabhaṃ.",
      "english": "",
      "sinhala": "",
      "paliTitle": "Gotamattheragāthā"
    },
    {
      "number": 138,
      "pali": "‘‘Vadhaṃ carimha te kāma, anaṇā dāni te mayaṃ; Gacchāma dāni nibbānaṃ, yattha gantvā na socatī’’ti. … Gotamo thero….",
      "english": "",
      "sinhala": "",
      "paliTitle": ""
    },
    {
      "number": 139,
      "pali": "‘‘Pubbe hanati attānaṃ, pacchā hanati so pare; Suhataṃ hanti attānaṃ, vītaṃseneva pakkhimā.",
      "english": "",
      "sinhala": "",
      "paliTitle": "Vasabhattheragāthā"
    },
    {
      "number": 140,
      "pali": "‘‘Na brāhmaṇo bahivaṇṇo, anto vaṇṇo hi brāhmaṇo; Yasmiṃ pāpāni kammāni, sa ve kaṇho sujampatī’’ti. … Vasabho thero…. Vaggo paṭhamo niṭṭhito. Tassuddānaṃ – Uttaro ceva piṇḍolo, valliyo tīriyo isi; Ajino ca meḷajino, rādho surādho gotamo; Vasabhena ime honti, dasa therā mahiddhikāti.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}