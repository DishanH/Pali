{
  "id": "thag.5",
  "title": {
    "pali": "Pañcamavaggo",
    "english": "",
    "sinhala": ""
  },
  "sections": [
    {
      "number": 41,
      "pali": "‘‘Vivaramanupatanti vijjutā, vebhārassa ca paṇḍavassa ca; Nagavivaragato ca jhāyati, putto appaṭimassa tādino’’ti. … Sirivaḍḍho thero….",
      "english": "",
      "sinhala": "",
      "paliTitle": "Sirivaḍḍhattheragāthā"
    },
    {
      "number": 42,
      "pali": "‘‘Cāle upacāle sīsūpacāle ( ) [(cālā upacālā, sīsūpacālā) (ka.)] patissatā [paṭissatikā (syā. ka.)] nu kho viharatha; Āgato vo vālaṃ viya vedhī’’ti. … Khadiravaniyo thero….",
      "english": "",
      "sinhala": "",
      "paliTitle": "Khadiravaniyattheragāthā"
    },
    {
      "number": 43,
      "pali": "‘‘Sumuttiko sumuttiko sāhu, sumuttikomhi tīhi khujjakehi; Asitāsu mayā naṅgalāsu, mayā khuddakuddālāsu mayā. Yadipi idhameva idhameva, atha vāpi alameva alameva; Jhāya sumaṅgala jhāya sumaṅgala, appamatto vihara sumaṅgalā’’ti. … Sumaṅgalo thero….",
      "english": "",
      "sinhala": "",
      "paliTitle": "Sumaṅgalattheragāthā"
    },
    {
      "number": 44,
      "pali": "[saṃ. ni. 1.239] ‘‘Mataṃ vā amma rodanti, yo vā jīvaṃ na dissati; Jīvantaṃ maṃ amma passantī, kasmā maṃ amma rodasī’’ti. … Sānutthero….",
      "english": "",
      "sinhala": "",
      "paliTitle": "Sānuttheragāthā"
    },
    {
      "number": 45,
      "pali": "‘‘Yathāpi bhaddo ājañño, khalitvā patitiṭṭhati; Evaṃ dassanasampannaṃ, sammāsambuddhasāvaka’’nti. … Ramaṇīyavihāritthero….",
      "english": "",
      "sinhala": "",
      "paliTitle": "Ramaṇīyavihārittheragāthā"
    },
    {
      "number": 46,
      "pali": "‘‘Saddhāyāhaṃ pabbajito, agārasmānagāriyaṃ; Sati paññā ca me vuḍḍhā, cittañca susamāhitaṃ; Kāmaṃ karassu rūpāni, neva maṃ byādhayissasī’’ti [bādhayissasīti (sī.), byāthayissasīti (?)]. … Samiddhitthero….",
      "english": "",
      "sinhala": "",
      "paliTitle": "Samiddhittheragāthā"
    },
    {
      "number": 47,
      "pali": "‘‘Namo te buddha vīratthu, vippamuttosi sabbadhi; Tuyhāpadāne viharaṃ, viharāmi anāsavo’’ti. … Ujjayo thero….",
      "english": "",
      "sinhala": "",
      "paliTitle": "Ujjayattheragāthā"
    },
    {
      "number": 48,
      "pali": "‘‘Yato ahaṃ pabbajito, agārasmānagāriyaṃ; Nābhijānāmi saṅkappaṃ, anariyaṃ dosasaṃhita’’nti. … Sañjayo thero….",
      "english": "",
      "sinhala": "",
      "paliTitle": "Sañjayattheragāthā"
    },
    {
      "number": 49,
      "pali": "‘‘Cihacihābhinadite [vihavihābhinadite (sī. syā.)], sippikābhirutehi ca; Na me taṃ phandati cittaṃ, ekattanirataṃ hi me’’ti. … Rāmaṇeyyako thero….",
      "english": "",
      "sinhala": "",
      "paliTitle": "Rāmaṇeyyakattheragāthā"
    },
    {
      "number": 50,
      "pali": "‘‘Dharaṇī ca siñcati vāti, māluto vijjutā carati nabhe; Upasamanti vitakkā, cittaṃ susamāhitaṃ mamā’’ti. … Vimalo thero…. Vaggo pañcamo niṭṭhito. Tassuddānaṃ – Sirīvaḍḍho revato thero, sumaṅgalo sānusavhayo; Ramaṇīyavihārī ca, samiddhiujjayasañjayā; Rāmaṇeyyo ca so thero, vimalo ca raṇañjahoti.",
      "english": "",
      "sinhala": "",
      "paliTitle": "Vimalattheragāthā"
    }
  ],
  "footer": {
    "pali": "",
    "english": "",
    "sinhala": ""
  }
}