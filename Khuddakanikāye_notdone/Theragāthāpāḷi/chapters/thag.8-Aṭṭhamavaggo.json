{
  "id": "thag.8",
  "title": {
    "pali": "Aṭṭhamavaggo",
    "english": "",
    "sinhala": ""
  },
  "sections": [
    {
      "number": 71,
      "pali": "‘‘Susukhumanipuṇatthadassinā, matikusalena nivātavuttinā; Saṃsevitavuddhasīlinā [saṃsevitabuddhasīlinā (ka.)], nibbānaṃ na hi tena dullabha’’nti. … Vacchapālo thero….",
      "english": "",
      "sinhala": "",
      "paliTitle": "Vacchapālattheragāthā"
    },
    {
      "number": 72,
      "pali": "‘‘Yathā kaḷīro susu vaḍḍhitaggo, dunnikkhamo hoti pasākhajāto; Evaṃ ahaṃ bhariyāyānitāya, anumaññaṃ maṃ pabbajitomhi dānī’’ti. … Ātumo thero….",
      "english": "",
      "sinhala": "",
      "paliTitle": "Ātumattheragāthā"
    },
    {
      "number": 73,
      "pali": "‘‘Jiṇṇañca disvā dukhitañca byādhitaṃ, matañca disvā gatamāyusaṅkhayaṃ; Tato ahaṃ nikkhamitūna pabbajiṃ, pahāya kāmāni manoramānī’’ti. … Māṇavo thero….",
      "english": "",
      "sinhala": "",
      "paliTitle": "Māṇavattheragāthā"
    },
    {
      "number": 74,
      "pali": "‘‘Kāmacchando ca byāpādo, thinamiddhañca [thīnamiddhañca (sī. syā.)] bhikkhuno; Uddhaccaṃ vicikicchā ca, sabbasova na vijjatī’’ti. … Suyāmano thero….",
      "english": "",
      "sinhala": "",
      "paliTitle": "Suyāmanattheragāthā"
    },
    {
      "number": 75,
      "pali": "‘‘Sādhu suvihitāna dassanaṃ, kaṅkhā chijjati buddhi vaḍḍhati; Bālampi karonti paṇḍitaṃ, tasmā sādhu sataṃ samāgamo’’ti. … Susārado thero….",
      "english": "",
      "sinhala": "",
      "paliTitle": "Susāradattheragāthā"
    },
    {
      "number": 76,
      "pali": "‘‘Uppatantesu nipate, nipatantesu uppate; Vase avasamānesu, ramamānesu no rame’’ti. … Piyañjaho thero….",
      "english": "",
      "sinhala": "",
      "paliTitle": "Piyañjahattheragāthā"
    },
    {
      "number": 77,
      "pali": "‘‘Idaṃ pure cittamacāri cārikaṃ, yenicchakaṃ yatthakāmaṃ yathāsukhaṃ; Tadajjahaṃ niggahessāmi yoniso, hatthippabhinnaṃ viya aṅkusaggaho’’ti. … Hatthārohaputto thero….",
      "english": "",
      "sinhala": "",
      "paliTitle": "Hatthārohaputtattheragāthā"
    },
    {
      "number": 78,
      "pali": "‘‘Anekajātisaṃsāraṃ, sandhāvissaṃ anibbisaṃ; Tassa me dukkhajātassa, dukkhakkhandho aparaddho’’ti. … Meṇḍasiro thero….",
      "english": "",
      "sinhala": "",
      "paliTitle": "Meṇḍasirattheragāthā"
    },
    {
      "number": 79,
      "pali": "‘‘Sabbo rāgo pahīno me, sabbo doso samūhato; Sabbo me vigato moho, sītibhūtosmi nibbuto’’ti. … Rakkhito thero….",
      "english": "",
      "sinhala": "",
      "paliTitle": "Rakkhitattheragāthā"
    },
    {
      "number": 80,
      "pali": "‘‘Yaṃ mayā pakataṃ kammaṃ, appaṃ vā yadi vā bahuṃ; Sabbametaṃ parikkhīṇaṃ, natthi dāni punabbhavo’’ti. … Uggo thero…. Vaggo aṭṭhamo niṭṭhito. Tassuddānaṃ – Vacchapālo ca yo thero, ātumo māṇavo isi; Suyāmano susārado, thero yo ca piyañjaho; Ārohaputto meṇḍasiro, rakkhito uggasavhayoti.",
      "english": "",
      "sinhala": "",
      "paliTitle": "Uggattheragāthā"
    }
  ],
  "footer": {
    "pali": "",
    "english": "",
    "sinhala": ""
  }
}