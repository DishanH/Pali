{
  "id": "ap1.27",
  "title": {
    "pali": "Padumukkhipavaggo",
    "english": "",
    "sinhala": ""
  },
  "sections": [
    {
      "number": 1,
      "pali": "Ākāsukkhipiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 1,
      "pali": "‘‘Suvaṇṇavaṇṇaṃ siddhatthaṃ, gacchantaṃ antarāpaṇe; Jalajagge duve gayha, upāgacchiṃ narāsabhaṃ.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "‘‘Ekañca pupphaṃ pādesu, buddhaseṭṭhassa nikkhipiṃ; Ekañca pupphaṃ paggayha, ākāse ukkhipiṃ ahaṃ.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "‘‘Catunnavutito kappe, yaṃ pupphamabhiropayiṃ; Duggatiṃ nābhijānāmi, pupphadānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "‘‘Ito chattiṃsakappamhi, eko āsiṃ mahīpati; Antalikkhakaro nāma, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "‘‘Paṭisambhidā catasso, vimokkhāpi ca aṭṭhime; Chaḷabhiññā sacchikatā, kataṃ buddhassa sāsanaṃ’’. Itthaṃ sudaṃ āyasmā ākāsukkhipiyo thero imā gāthāyo abhāsitthāti. Ākāsukkhipiyattherassāpadānaṃ paṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "Telamakkhiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "‘‘Siddhatthamhi bhagavati, nibbutamhi narāsabhe; Bodhiyā vedikāyāhaṃ, telaṃ makkhesi tāvade.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "‘‘Catunnavutito kappe, yaṃ telaṃ makkhayiṃ tadā; Duggatiṃ nābhijānāmi, makkhanāya idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "‘‘Catuvīse ito kappe, succhavi nāma khattiyo; Sattaratanasampanno, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā telamakkhiyo thero imā gāthāyo abhāsitthāti. Telamakkhiyattherassāpadānaṃ dutiyaṃ.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "Aḍḍhacandiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "‘‘Tissassa kho bhagavato, bodhiyā pādaputtame; Aḍḍhacandaṃ mayā dinnaṃ, dharaṇīruhapādape.",
      "english": "",
      "sinhala": "",
      "paliTitle": ""
    },
    {
      "number": 11,
      "pali": "‘‘Dvenavute ito kappe, yaṃ canda [yaṃ puppha (ka.)] mabhiropayiṃ; Duggatiṃ nābhijānāmi, bodhipūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 12,
      "pali": "‘‘Pañcavīse ito kappe, devalo nāma khattiyo; Sattaratanasampanno, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 13,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā aḍḍhacandiyo thero imā gāthāyo abhāsitthāti. Aḍḍhacandiyattherassāpadānaṃ tatiyaṃ.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "Padīpadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 14,
      "pali": "‘‘Devabhūto ahaṃ santo, oruyha pathaviṃ tadā; Padīpe pañca pādāsiṃ, pasanno sehi pāṇibhi.",
      "english": "",
      "sinhala": "",
      "paliTitle": ""
    },
    {
      "number": 15,
      "pali": "‘‘Catunnavutito kappe, yaṃ padīpamadaṃ tadā; Duggatiṃ nābhijānāmi, dīpadānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 16,
      "pali": "‘‘Pañcapaññāsake kappe, eko āsiṃ mahīpati; Samantacakkhunāmena, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 17,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā padīpadāyako [apaṇṇadīpiyo (sī. ka.)] thero imā gāthāyo abhāsitthāti. Padīpadāyakattherassāpadānaṃ catutthaṃ.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "Biḷālidāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 18,
      "pali": "‘‘Himavantassāvidūre, romaso nāma pabbato; Tamhi pabbatapādamhi, samaṇo bhāvitindriyo.",
      "english": "",
      "sinhala": "",
      "paliTitle": ""
    },
    {
      "number": 19,
      "pali": "‘‘Biḷāliyo gahetvāna, samaṇassa adāsahaṃ; Anumodi mahāvīro, sayambhū aparājito.",
      "english": "",
      "sinhala": "",
      "paliTitle": ""
    },
    {
      "number": 20,
      "pali": "‘‘Biḷālī te mama dinnā, vippasannena cetasā; Bhave nibbattamānamhi, phalaṃ nibbattataṃ tava.",
      "english": "",
      "sinhala": "",
      "paliTitle": ""
    },
    {
      "number": 21,
      "pali": "‘‘Catunnavutito kappe, yaṃ biḷālimadāsahaṃ; Duggatiṃ nābhijānāmi, biḷāliyā idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 22,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā biḷālidāyako thero imā gāthāyo abhāsitthāti. Biḷālidāyakattherassāpadānaṃ pañcamaṃ.",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "Macchadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 23,
      "pali": "‘‘Candabhāgānadītīre, ukkuso āsahaṃ tadā; Mahantaṃ macchaṃ paggayha, siddhatthamunino adaṃ.",
      "english": "",
      "sinhala": "",
      "paliTitle": ""
    },
    {
      "number": 24,
      "pali": "‘‘Catunnavutito kappe, yaṃ macchamadadiṃ tadā; Duggatiṃ nābhijānāmi, macchadānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 25,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā macchadāyako thero imā gāthāyo abhāsitthāti. Macchadāyakattherassāpadānaṃ chaṭṭhaṃ.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "Javahaṃsakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 26,
      "pali": "‘‘Candabhāgānadītīre, āsiṃ vanacaro tadā; Siddhatthaṃ addasaṃ buddhaṃ, gacchantaṃ anilañjase.",
      "english": "",
      "sinhala": "",
      "paliTitle": ""
    },
    {
      "number": 27,
      "pali": "‘‘Añjaliṃ paggahetvāna, ullokento mahāmuniṃ; Sakaṃ cittaṃ pasādetvā, avandiṃ nāyakaṃ ahaṃ.",
      "english": "",
      "sinhala": "",
      "paliTitle": ""
    },
    {
      "number": 28,
      "pali": "‘‘Catunnavutito kappe, yamavandiṃ narāsabhaṃ; Duggatiṃ nābhijānāmi, vandanāya idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 29,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā javahaṃsako thero imā gāthāyo abhāsitthāti. Javahaṃsakattherassāpadānaṃ sattamaṃ.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "Saḷalapupphiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 30,
      "pali": "‘‘Candabhāgānadītīre, ahosiṃ kinnaro tadā; Vipassiṃ addasaṃ buddhaṃ, raṃsijālasamākulaṃ.",
      "english": "",
      "sinhala": "",
      "paliTitle": ""
    },
    {
      "number": 31,
      "pali": "‘‘Pasannacitto sumano, paramāya ca pītiyā; Paggayha saḷalaṃ pupphaṃ, vipassiṃ okiriṃ ahaṃ.",
      "english": "",
      "sinhala": "",
      "paliTitle": ""
    },
    {
      "number": 32,
      "pali": "‘‘Ekanavutito kappe, yaṃ pupphamabhipūjayiṃ; Duggatiṃ nābhijānāmi, buddhapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 33,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā saḷalapupphiyo thero imā gāthāyo abhāsitthāti. Saḷalapupphiyattherassāpadānaṃ aṭṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "Upāgatāsayattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 34,
      "pali": "‘‘Himavantassa vemajjhe, saro āsi sunimmito; Tatthāhaṃ rakkhaso āsiṃ, heṭhasīlo bhayānako.",
      "english": "",
      "sinhala": "",
      "paliTitle": ""
    },
    {
      "number": 35,
      "pali": "‘‘Anukampako kāruṇiko, vipassī lokanāyako; Mamuddharitukāmo so, āgacchi mama santikaṃ.",
      "english": "",
      "sinhala": "",
      "paliTitle": ""
    },
    {
      "number": 36,
      "pali": "‘‘Upāgataṃ mahāvīraṃ, devadevaṃ narāsabhaṃ; Āsayā abhinikkhamma, avandiṃ satthuno ahaṃ.",
      "english": "",
      "sinhala": "",
      "paliTitle": ""
    },
    {
      "number": 37,
      "pali": "‘‘Ekanavutito kappe, yaṃ vandiṃ purisuttamaṃ; Duggatiṃ nābhijānāmi, vandanāya idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 38,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā upāgatāsayo [upāgatahāsaniyo (syā.), upāgatāhāsaniyo (ka.)] thero imā gāthāyo abhāsitthāti. Upāgatāsayattherassāpadānaṃ navamaṃ.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "Taraṇiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 39,
      "pali": "‘‘Suvaṇṇavaṇṇo sambuddho, vipassī dakkhiṇāraho; Nadītīre ṭhito satthā, bhikkhusaṅghapurakkhato.",
      "english": "",
      "sinhala": "",
      "paliTitle": ""
    },
    {
      "number": 40,
      "pali": "‘‘Nāvā na vijjate tattha, santāraṇī mahaṇṇave; Nadiyā abhinikkhamma, tāresiṃ lokanāyakaṃ.",
      "english": "",
      "sinhala": "",
      "paliTitle": ""
    },
    {
      "number": 41,
      "pali": "‘‘Ekanavutito kappe, yaṃ tāresiṃ naruttamaṃ; Duggatiṃ nābhijānāmi, taraṇāya idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 42,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā taraṇiyo thero imā gāthāyo abhāsitthāti. Taraṇiyattherassāpadānaṃ dasamaṃ. Padumukkhipavaggo sattavīsatimo. Tassuddānaṃ – Ukkhipī telacandī ca, dīpado ca biḷālido; Maccho javo saḷalado, rakkhaso taraṇo dasa; Gāthāyo cettha saṅkhātā, tālīsaṃ cekameva cāti.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}