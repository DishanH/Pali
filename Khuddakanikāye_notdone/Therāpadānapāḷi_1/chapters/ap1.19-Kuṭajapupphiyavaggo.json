{
  "id": "ap1.19",
  "title": {
    "pali": "Kuṭajapupphiyavaggo",
    "english": "",
    "sinhala": ""
  },
  "sections": [
    {
      "number": 1,
      "pali": "Kuṭajapupphiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 1,
      "pali": "‘‘Suvaṇṇavaṇṇaṃ sambuddhaṃ, sataraṃsiṃva uggataṃ; Disaṃ anuvilokentaṃ, gacchantaṃ anilañjase.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "‘‘Kuṭajaṃ pupphitaṃ disvā, saṃvitthatasamotthataṃ; Rukkhato ocinitvāna, phussassa abhiropayiṃ.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "‘‘Dvenavute ito kappe, yaṃ pupphamabhiropayiṃ; Duggatiṃ nābhijānāmi, buddhapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "‘‘Ito sattarase kappe, tayo āsuṃ supupphitā; Sattaratanasampannā, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "‘‘Paṭisambhidā catasso, vimokkhāpi ca aṭṭhime; Chaḷabhiññā sacchikatā, kataṃ buddhassa sāsanaṃ’’. Itthaṃ sudaṃ āyasmā kuṭajapupphiyo thero imā gāthāyo abhāsitthāti. Kuṭajapupphiyattherassāpadānaṃ paṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "Bandhujīvakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "‘‘Siddhattho nāma sambuddho, sayambhū sabbhi vaṇṇito; Samādhiṃ so samāpanno, nisīdi pabbatantare.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "‘‘Jātassare gavesanto, dakajaṃ pupphamuttamaṃ; Bandhujīvakapupphāni, addasaṃ samanantaraṃ.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "‘‘Ubho hatthehi paggayha, upāgacchiṃ mahāmuniṃ; Pasannacitto sumano, siddhatthassābhiropayiṃ.",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "‘‘Catunnavutito kappe, yaṃ pupphamabhiropayiṃ; Duggatiṃ nābhijānāmi, buddhapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "‘‘Ito cātuddase kappe, eko āsiṃ janādhipo; Samuddakappo nāmena, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 11,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā bandhujīvako thero imā gāthāyo abhāsitthāti. Bandhujīvakattherassāpadānaṃ dutiyaṃ.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "Koṭumbariyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 12,
      "pali": "‘‘Kaṇikāraṃva jotantaṃ, nisinnaṃ pabbatantare; Appameyyaṃva udadhiṃ, vitthataṃ dharaṇiṃ yathā.",
      "english": "",
      "sinhala": "",
      "paliTitle": ""
    },
    {
      "number": 13,
      "pali": "‘‘Pūjitaṃ [paretaṃ (sī.)] devasaṅghena, nisabhājāniyaṃ yathā; Haṭṭho haṭṭhena cittena, upāgacchiṃ naruttamaṃ.",
      "english": "",
      "sinhala": "",
      "paliTitle": ""
    },
    {
      "number": 14,
      "pali": "‘‘Sattapupphāni paggayha, koṭumbarasamākulaṃ; Buddhassa abhiropesiṃ, sikhino lokabandhuno.",
      "english": "",
      "sinhala": "",
      "paliTitle": ""
    },
    {
      "number": 15,
      "pali": "‘‘Ekattiṃse ito kappe, yaṃ pupphamabhiropayiṃ; Duggatiṃ nābhijānāmi, buddhapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 16,
      "pali": "‘‘Ito vīsatikappamhi, mahānelasanāmako; Eko āsi mahātejo, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 17,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā koṭumbariyo thero imā gāthāyo abhāsitthāti. Koṭumbariyattherassāpadānaṃ tatiyaṃ.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "Pañcahatthiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 18,
      "pali": "‘‘Tisso nāmāsi bhagavā, lokajeṭṭho narāsabho; Purakkhato sāvakehi, rathiyaṃ paṭipajjatha.",
      "english": "",
      "sinhala": "",
      "paliTitle": ""
    },
    {
      "number": 19,
      "pali": "‘‘Pañca uppalahatthā ca, cāturā ṭhapitā mayā; Āhutiṃ dātukāmohaṃ, paggaṇhiṃ vatasiddhiyā [puttomhi hitasiddhiyā (syā.)].",
      "english": "",
      "sinhala": "",
      "paliTitle": ""
    },
    {
      "number": 20,
      "pali": "‘‘Suvaṇṇavaṇṇaṃ sambuddhaṃ, gacchantaṃ antarāpaṇe; Buddharaṃsīhi phuṭṭhosmi [buddharaṃsyābhiphuṭṭhomhi (sī.), buddharaṃsābhighuṭṭhosmi (ka.)], pūjesiṃ dvipaduttamaṃ.",
      "english": "",
      "sinhala": "",
      "paliTitle": ""
    },
    {
      "number": 21,
      "pali": "‘‘Dvenavute ito kappe, yaṃ pupphamabhipūjayiṃ; Duggatiṃ nābhijānāmi, buddhapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 22,
      "pali": "‘‘Ito terasakappamhi, pañca susabhasammatā; Sattaratanasampannā, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 23,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā pañcahatthiyo thero imā gāthāyo abhāsitthāti. Pañcahatthiyattherassāpadānaṃ catutthaṃ.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "Isimuggadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 24,
      "pali": "‘‘Udentaṃ sataraṃsiṃva, pītaraṃsiṃva [sitaraṃsiṃva (sī.)] bhāṇumaṃ; Kakudhaṃ vilasantaṃva, padumuttaranāyakaṃ.",
      "english": "",
      "sinhala": "",
      "paliTitle": ""
    },
    {
      "number": 25,
      "pali": "‘‘Isimuggāni pisitvā [isisuggāni piṃsetvā (sī.), isimuggaṃ nimantetvā (syā.)], madhukhudde anīḷake; Pāsādeva ṭhito santo, adāsiṃ lokabandhuno.",
      "english": "",
      "sinhala": "",
      "paliTitle": ""
    },
    {
      "number": 26,
      "pali": "‘‘Aṭṭhasatasahassāni, ahesuṃ buddhasāvakā; Sabbesaṃ pattapūrentaṃ [pattapūraṃ taṃ (sī.)], tato cāpi bahuttaraṃ.",
      "english": "",
      "sinhala": "",
      "paliTitle": ""
    },
    {
      "number": 27,
      "pali": "‘‘Tena cittappasādena, sukkamūlena codito; Kappānaṃ satasahassaṃ, duggatiṃ nupapajjahaṃ.",
      "english": "",
      "sinhala": "",
      "paliTitle": ""
    },
    {
      "number": 28,
      "pali": "‘‘Cattālīsamhi sahasse, kappānaṃ aṭṭhatiṃsa te; Isimuggasanāmā [mahisamantanāmā (syā.)] te, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 29,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā isimuggadāyako thero imā gāthāyo abhāsitthāti. Isimuggadāyakattherassāpadānaṃ pañcamaṃ.",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "Bodhiupaṭṭhākattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 30,
      "pali": "‘‘Nagare rammavatiyā, āsiṃ murajavādako; Niccupaṭṭhānayuttomhi, gatohaṃ bodhimuttamaṃ.",
      "english": "",
      "sinhala": "",
      "paliTitle": ""
    },
    {
      "number": 31,
      "pali": "‘‘Sāyaṃ pātaṃ upaṭṭhitvā, sukkamūlena codito; Aṭṭhārasakappasate, duggatiṃ nupapajjahaṃ.",
      "english": "",
      "sinhala": "",
      "paliTitle": ""
    },
    {
      "number": 32,
      "pali": "‘‘Pannarase kappasate, ito āsiṃ janādhipo; Murajo [damatho (syā.)] nāma nāmena, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 33,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā bodhiupaṭṭhāko thero imā gāthāyo abhāsitthāti. Bodhiupaṭṭhākattherassāpadānaṃ chaṭṭhaṃ.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "Ekacintikattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 34,
      "pali": "‘‘Yadā devo [devā (ka.)] devakāyā, cavate [cavanti (ka.)] āyusaṅkhayā; Tayo saddā niccharanti, devānaṃ anumodataṃ.",
      "english": "",
      "sinhala": "",
      "paliTitle": ""
    },
    {
      "number": 35,
      "pali": "‘Ito bho sugatiṃ gaccha, manussānaṃ sahabyataṃ; Manussabhūto saddhamme, labha saddhaṃ anuttaraṃ.",
      "english": "",
      "sinhala": "",
      "paliTitle": ""
    },
    {
      "number": 36,
      "pali": "‘‘‘Sā te saddhā niviṭṭhāssa, mūlajātā patiṭṭhitā; Yāvajīvaṃ asaṃhīrā, saddhamme suppavedite.",
      "english": "",
      "sinhala": "",
      "paliTitle": ""
    },
    {
      "number": 37,
      "pali": "‘‘‘Kāyena kusalaṃ katvā, vācāya kusalaṃ bahuṃ; Manasā kusalaṃ katvā, abyāpajjaṃ [abyāpajjhaṃ (syā.), appamāṇaṃ (itivuttake 83)] nirūpadhiṃ.",
      "english": "",
      "sinhala": "",
      "paliTitle": ""
    },
    {
      "number": 38,
      "pali": "‘‘‘Tato opadhikaṃ puññaṃ, katvā dānena taṃ bahuṃ; Aññepi macce saddhamme, brahmacariye nivesaya’.",
      "english": "",
      "sinhala": "",
      "paliTitle": ""
    },
    {
      "number": 39,
      "pali": "‘‘Imāya anukampāya, devā devaṃ yadā vidū; Cavantaṃ anumodanti, ehi deva punappunaṃ [devapuraṃ puna (syā.)].",
      "english": "",
      "sinhala": "",
      "paliTitle": ""
    },
    {
      "number": 40,
      "pali": "‘‘Saṃvego me [saṃviggohaṃ (syā.)] tadā āsi, devasaṅghe samāgate; Kaṃsu nāma ahaṃ yoniṃ, gamissāmi ito cuto.",
      "english": "",
      "sinhala": "",
      "paliTitle": ""
    },
    {
      "number": 41,
      "pali": "‘‘Mama saṃvegamaññāya, samaṇo bhāvitindriyo; Mamuddharitukāmo so, āgacchi mama santikaṃ.",
      "english": "",
      "sinhala": "",
      "paliTitle": ""
    },
    {
      "number": 42,
      "pali": "‘‘Sumano nāma nāmena, padumuttarasāvako; Atthadhammānusāsitvā, saṃvejesi mamaṃ tadā.",
      "english": "",
      "sinhala": "",
      "paliTitle": ""
    },
    {
      "number": 43,
      "pali": "‘‘Tassāhaṃ vacanaṃ sutvā, buddhe cittaṃ pasādayiṃ; Taṃ dhīraṃ abhivādetvā, tattha kālaṃkato ahaṃ.",
      "english": "",
      "sinhala": "",
      "paliTitle": ""
    },
    {
      "number": 44,
      "pali": "‘‘Upapajjiṃ sa [upapajjissaṃ (sī.)] tattheva, sukkamūlena codito; Kappānaṃ satasahassaṃ, duggatiṃ nupapajjahaṃ.",
      "english": "",
      "sinhala": "",
      "paliTitle": ""
    },
    {
      "number": 45,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā ekacintiko thero imā gāthāyo abhāsitthāti. Ekacintikattherassāpadānaṃ sattamaṃ.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "Tikaṇṇipupphiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 46,
      "pali": "‘‘Devabhūto ahaṃ santo, accharāhi purakkhato; Pubbakammaṃ saritvāna, buddhaseṭṭhaṃ anussariṃ.",
      "english": "",
      "sinhala": "",
      "paliTitle": ""
    },
    {
      "number": 47,
      "pali": "‘‘Tikaṇṇipupphaṃ [kiṃkaṇipupphaṃ (ka.)] paggayha, sakaṃ cittaṃ pasādayiṃ; Buddhamhi abhiropesiṃ, vipassimhi narāsabhe.",
      "english": "",
      "sinhala": "",
      "paliTitle": ""
    },
    {
      "number": 48,
      "pali": "‘‘Ekanavutito kappe, yaṃ pupphamabhipūjayiṃ; Duggatiṃ nābhijānāmi, buddhapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 49,
      "pali": "‘‘Tesattatimhito kappe, caturāsuṃ ramuttamā; Sattaratanasampannā, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 50,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā tikaṇṇipupphiyo [kiṃkaṇikapupphiyo (ka.)] thero imā gāthāyo abhāsitthāti. Tikaṇṇipupphiyattherassāpadānaṃ aṭṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "Ekacāriyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 51,
      "pali": "‘‘Tāvatiṃsesu devesu, mahāghoso tadā ahu; Buddho ca loke nibbāti, mayañcamha sarāgino.",
      "english": "",
      "sinhala": "",
      "paliTitle": ""
    },
    {
      "number": 52,
      "pali": "‘‘Tesaṃ saṃvegajātānaṃ, sokasallasamaṅginaṃ; Sabalena upatthaddho, agamaṃ buddhasantikaṃ.",
      "english": "",
      "sinhala": "",
      "paliTitle": ""
    },
    {
      "number": 53,
      "pali": "‘‘Mandāravaṃ gahetvāna, saṅgīti [saṇhitaṃ (sī.), saṅgitaṃ (syā.)] abhinimmitaṃ; Parinibbutakālamhi, buddhassa abhiropayiṃ.",
      "english": "",
      "sinhala": "",
      "paliTitle": ""
    },
    {
      "number": 54,
      "pali": "‘‘Sabbe devānumodiṃsu, accharāyo ca me tadā; Kappānaṃ satasahassaṃ, duggatiṃ nupapajjahaṃ.",
      "english": "",
      "sinhala": "",
      "paliTitle": ""
    },
    {
      "number": 55,
      "pali": "‘‘Saṭṭhikappasahassamhi, ito soḷasa te janā; Mahāmallajanā nāma, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 56,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā ekacāriyo thero imā gāthāyo abhāsitthāti. Ekacāriyattherassāpadānaṃ navamaṃ.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "Tivaṇṭipupphiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 57,
      "pali": "‘‘Abhibhūtaṃ panijjhanti [abhibhūtopanijjhanti (sī.)], sabbe saṅgamma te mamaṃ [abhibhuṃ theraṃ panijjhāma, sabbe saṅgamma te mayaṃ (syā.)]; Tesaṃ nijjhāyamānānaṃ, pariḷāho ajāyatha.",
      "english": "",
      "sinhala": "",
      "paliTitle": ""
    },
    {
      "number": 58,
      "pali": "‘‘Sunando nāma nāmena, buddhassa sāvako tadā; Dhammadassissa munino, āgacchi mama santikaṃ.",
      "english": "",
      "sinhala": "",
      "paliTitle": ""
    },
    {
      "number": 59,
      "pali": "‘‘Ye me baddhacarā āsuṃ, te me pupphaṃ aduṃ tadā; Tāhaṃ pupphaṃ gahetvāna, sāvake abhiropayiṃ.",
      "english": "",
      "sinhala": "",
      "paliTitle": ""
    },
    {
      "number": 60,
      "pali": "‘‘Sohaṃ kālaṃkato tattha, punāpi upapajjahaṃ; Aṭṭhārase kappasate, vinipātaṃ na gacchahaṃ.",
      "english": "",
      "sinhala": "",
      "paliTitle": ""
    },
    {
      "number": 61,
      "pali": "‘‘Teraseto kappasate, aṭṭhāsuṃ dhūmaketuno; Sattaratanasampannā, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 62,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā tivaṇṭipupphiyo thero imā gāthāyo abhāsitthāti; Tivaṇṭipupphiyattherassāpadānaṃ dasamaṃ. Kuṭajapupphiyavaggo ekūnavīsatimo. Tassuddānaṃ – Kuṭajo bandhujīvī ca, koṭumbarikahatthiyo; Isimuggo ca bodhi ca, ekacintī tikaṇṇiko; Ekacārī tivaṇṭi ca, gāthā dvāsaṭṭhi kittitāti.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}