{
  "id": "ap1.30",
  "title": {
    "pali": "Citakapūjakavaggo",
    "english": "",
    "sinhala": ""
  },
  "sections": [
    {
      "number": 1,
      "pali": "Citakapūjakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 1,
      "pali": "‘‘Ajito nāma nāmena, ahosiṃ brāhmaṇo tadā; Āhutiṃ yiṭṭhukāmohaṃ, nānāpupphaṃ samānayiṃ.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "‘‘Jalantaṃ citakaṃ disvā, sikhino lokabandhuno; Tañca pupphaṃ samānetvā, citake okiriṃ ahaṃ.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "‘‘Ekattiṃse ito kappe, yaṃ pupphamabhipūjayiṃ; Duggatiṃ nābhijānāmi, buddhapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "‘‘Sattavīse [sattatiṃse (ka.)] ito kappe, sattāsuṃ manujādhipā; Supajjalitanāmā te, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "‘‘Paṭisambhidā catasso, vimokkhāpi ca aṭṭhime; Chaḷabhiññā sacchikatā, kataṃ buddhassa sāsanaṃ’’. Itthaṃ sudaṃ āyasmā citakapūjako thero imā gāthāyo abhāsitthāti. Citakapūjakattherassāpadānaṃ paṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "Pupphadhārakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "‘‘Vākacīradharo āsiṃ, ajinuttaravāsano; Abhiññā pañca nibbattā, candassa parimajjako.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "‘‘Vipassiṃ lokapajjotaṃ, disvā abhigataṃ mamaṃ; Pāricchattakapupphāni, dhāresiṃ satthuno ahaṃ.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "‘‘Ekanavutito kappe, yaṃ pupphamabhipūjayiṃ; Duggatiṃ nābhijānāmi, dhāraṇāya idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "‘‘Sattāsītimhito kappe, eko āsiṃ mahīpati; Samantadhāraṇo nāma, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā pupphadhārako thero imā gāthāyo abhāsitthāti. Pupphadhārakattherassāpadānaṃ dutiyaṃ.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "Chattadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 11,
      "pali": "‘‘Putto mama pabbajito, kāsāyavasano tadā; So ca buddhattaṃ sampatto, nibbuto lokapūjito.",
      "english": "",
      "sinhala": "",
      "paliTitle": ""
    },
    {
      "number": 12,
      "pali": "‘‘Vicinanto sakaṃ puttaṃ, agamaṃ pacchato ahaṃ; Nibbutassa mahantassa, citakaṃ agamāsahaṃ.",
      "english": "",
      "sinhala": "",
      "paliTitle": ""
    },
    {
      "number": 13,
      "pali": "‘‘Paggayha añjaliṃ tattha, vanditvā citakaṃ ahaṃ; Setacchattañca paggayha, āropesiṃ ahaṃ tadā.",
      "english": "",
      "sinhala": "",
      "paliTitle": ""
    },
    {
      "number": 14,
      "pali": "‘‘Catunnavutito kappe, yaṃ chattamabhiropayiṃ; Duggatiṃ nābhijānāmi, chattadānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 15,
      "pali": "‘‘Pañcavīse ito kappe, satta āsuṃ janādhipā; Mahārahasanāmā te, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 16,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā chattadāyako thero imā gāthāyo abhāsitthāti. Chattadāyakattherassāpadānaṃ tatiyaṃ.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "Saddasaññakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 17,
      "pali": "‘‘Anuggatamhi ādicce, panādo [pasādo (syā. aṭṭha.)] vipulo ahu; Buddhaseṭṭhassa lokamhi, pātubhāvo mahesino.",
      "english": "",
      "sinhala": "",
      "paliTitle": ""
    },
    {
      "number": 18,
      "pali": "‘‘Ghosa [sadda (sī. syā.)] massosahaṃ tattha, na ca passāmi taṃ jinaṃ; Maraṇañca anuppatto, buddhasaññamanussariṃ.",
      "english": "",
      "sinhala": "",
      "paliTitle": ""
    },
    {
      "number": 19,
      "pali": "‘‘Catunnavutito kappe, yaṃ saññamalabhiṃ tadā; Duggatiṃ nābhijānāmi, buddhapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 20,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā saddasaññako thero imā gāthāyo abhāsitthāti. Saddasaññakattherassāpadānaṃ catutthaṃ.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "Gosīsanikkhepakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 21,
      "pali": "‘‘Ārāmadvārā nikkhamma, gosīsaṃ santhataṃ mayā; Anubhomi sakaṃ kammaṃ, pubbakammassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 22,
      "pali": "‘‘Ājāniyā vātajavā, sindhavā sīghavāhanā; Anubhomi sabbametaṃ, gosīsassa idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 23,
      "pali": "‘‘Aho kāraṃ paramakāraṃ, sukhatte sukataṃ mayā; Saṅghe katassa kārassa, na aññaṃ kalamagghati.",
      "english": "",
      "sinhala": "",
      "paliTitle": ""
    },
    {
      "number": 24,
      "pali": "‘‘Catunnavutito kappe, yaṃ sīsaṃ santhariṃ ahaṃ; Duggatiṃ nābhijānāmi, santharassa idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 25,
      "pali": "‘‘Pañcasattatikappamhi, suppatiṭṭhitanāmako; Eko āsiṃ mahātejo, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 26,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā gosīsanikkhepako thero imā gāthāyo abhāsitthāti. Gosīsanikkhepakattherassāpadānaṃ pañcamaṃ.",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "Pādapūjakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 27,
      "pali": "‘‘Pabbate himavantamhi, ahosiṃ kinnaro tadā; Addasaṃ virajaṃ buddhaṃ, pītaraṃsiṃva bhāṇumaṃ.",
      "english": "",
      "sinhala": "",
      "paliTitle": ""
    },
    {
      "number": 28,
      "pali": "‘‘Upetaṃ tamahaṃ [upetopi tadā (syā.), upesiṃ tamahaṃ (?)] buddhaṃ, vipassiṃ lokanāyakaṃ; Candanaṃ tagarañcāpi, pāde osiñcahaṃ tadā.",
      "english": "",
      "sinhala": "",
      "paliTitle": ""
    },
    {
      "number": 29,
      "pali": "‘‘Ekanavutito kappe, yaṃ pādaṃ abhipūjayiṃ; Duggatiṃ nābhijānāmi, pādapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 30,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā pādapūjako thero imā gāthāyo abhāsitthāti. Pādapūjakattherassāpadānaṃ chaṭṭhaṃ.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "Desakittakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 31,
      "pali": "‘‘Upasālakanāmohaṃ, ahosiṃ brāhmaṇo tadā; Kānanaṃ vanamogāḷhaṃ, lokajeṭṭhaṃ narāsabhaṃ.",
      "english": "",
      "sinhala": "",
      "paliTitle": ""
    },
    {
      "number": 32,
      "pali": "‘‘Disvāna vandiṃ pādesu, lokāhutipaṭiggahaṃ; Pasannacittaṃ maṃ ñatvā, buddho antaradhāyatha.",
      "english": "",
      "sinhala": "",
      "paliTitle": ""
    },
    {
      "number": 33,
      "pali": "‘‘Kānanā abhinikkhamma, buddhaseṭṭhamanussariṃ; Taṃ desaṃ kittayitvāna, kappaṃ saggamhi modahaṃ.",
      "english": "",
      "sinhala": "",
      "paliTitle": ""
    },
    {
      "number": 34,
      "pali": "‘‘Dvenavute ito kappe, yaṃ desamabhikittayiṃ; Duggatiṃ nābhijānāmi, kittanāya idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 35,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā desakittako thero imā gāthāyo abhāsitthāti. Desakittakattherassāpadānaṃ sattamaṃ.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "Saraṇagamaniyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 36,
      "pali": "‘‘Pabbate himavantamhi, ahosiṃ luddako tadā; Vipassiṃ addasaṃ buddhaṃ, lokajeṭṭhaṃ narāsabhaṃ.",
      "english": "",
      "sinhala": "",
      "paliTitle": ""
    },
    {
      "number": 37,
      "pali": "‘‘Upāsitvāna sambuddhaṃ, veyyāvaccamakāsahaṃ; Saraṇañca upāgacchiṃ, dvipadindassa tādino.",
      "english": "",
      "sinhala": "",
      "paliTitle": ""
    },
    {
      "number": 38,
      "pali": "‘‘Ekanavutito kappe, saraṇaṃ upagacchahaṃ; Duggatiṃ nābhijānāmi, saraṇāgamanapphalaṃ.",
      "english": "",
      "sinhala": "",
      "paliTitle": ""
    },
    {
      "number": 39,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā saraṇagamaniyo thero imā gāthāyo abhāsitthāti. Saraṇagamaniyattherassāpadānaṃ aṭṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "Ambapiṇḍiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 40,
      "pali": "‘‘Romaso nāma nāmena, dānavo iti vissuto; Ambapiṇḍī mayā dinnā [ambapiṇḍo mayā dinno (syā.)], vipassissa mahesino.",
      "english": "",
      "sinhala": "",
      "paliTitle": ""
    },
    {
      "number": 41,
      "pali": "‘‘Ekanavutito kappe, yamambamadadiṃ tadā; Duggatiṃ nābhijānāmi, ambadānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 42,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā ambapiṇḍiyo thero imā gāthāyo abhāsitthāti. Ambapiṇḍiyattherassāpadānaṃ navamaṃ.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "Anusaṃsāvakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 43,
      "pali": "‘‘Piṇḍāya caramānāhaṃ, vipassimaddasaṃ jinaṃ; Uḷuṅgabhikkhaṃ pādāsiṃ, dvipadindassa tādino.",
      "english": "",
      "sinhala": "",
      "paliTitle": ""
    },
    {
      "number": 44,
      "pali": "‘‘Pasannacitto sumano, abhivādesahaṃ tadā; Anusaṃsāvayiṃ buddhaṃ, uttamatthassa pattiyā.",
      "english": "",
      "sinhala": "",
      "paliTitle": ""
    },
    {
      "number": 45,
      "pali": "‘‘Ekanavutito kappe, anusaṃsāvayiṃ ahaṃ; Duggatiṃ nābhijānāmi, anusaṃsāvanā phalaṃ.",
      "english": "",
      "sinhala": "",
      "paliTitle": ""
    },
    {
      "number": 46,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā anusaṃsāvako thero imā gāthāyo abhāsitthāti. Anusaṃsāvakattherassāpadānaṃ dasamaṃ. Citakapūjakavaggo tiṃsatimo. Tassuddānaṃ – Citakaṃ pārichatto ca, saddagosīsasantharaṃ; Pādo padesaṃ saraṇaṃ, ambo saṃsāvakopi ca; Aṭṭhatālīsa gāthāyo, gaṇitāyo vibhāvibhi. Atha vagguddānaṃ – Kaṇikāro hatthidado, ālambaṇudakāsanaṃ; Tuvaraṃ thomako ceva, ukkhepaṃ sīsupadhānaṃ. Paṇṇado citapūjī ca, gāthāyo ceva sabbaso; Cattāri ca satānīha, ekapaññāsameva ca. Pañcavīsasatā sabbā, dvāsattati taduttari; Tisataṃ apadānānaṃ, gaṇitā atthadassibhi. Kaṇikāravaggadasakaṃ. Tatiyasatakaṃ samattaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}