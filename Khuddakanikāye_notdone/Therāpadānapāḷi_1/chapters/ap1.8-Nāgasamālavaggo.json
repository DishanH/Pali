{
  "id": "ap1.8",
  "title": {
    "pali": "Nāgasamālavaggo",
    "english": "",
    "sinhala": ""
  },
  "sections": [
    {
      "number": 1,
      "pali": "Nāgasamālattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 1,
      "pali": "‘‘Apāṭaliṃ ahaṃ pupphaṃ, ujjhitaṃ sumahāpathe; Thūpamhi abhiropesiṃ, sikhino lokabandhuno.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "‘‘Ekattiṃse ito kappe, yaṃ kammamakariṃ tadā; Duggatiṃ nābhijānāmi, thūpapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "‘‘Ito pannarase kappe, bhūmiyo [pupphiyo (syā.)] nāma khattiyo; Sattaratanasampanno, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "‘‘Paṭisambhidā catasso, vimokkhāpi ca aṭṭhime; Chaḷabhiññā sacchikatā, kataṃ buddhassa sāsanaṃ’’. Itthaṃ sudaṃ āyasmā nāgasamālo thero imā gāthāyo abhāsitthāti. Nāgasamālattherassāpadānaṃ paṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "Padasaññakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "‘‘Akkantañca padaṃ disvā, tissassādiccabandhuno; Haṭṭho haṭṭhena cittena, pade cittaṃ pasādayiṃ.",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "‘‘Dvenavute ito kappe, yaṃ saññamalabhiṃ tadā; Duggatiṃ nābhijānāmi, padasaññāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "‘‘Ito sattamake kappe, sumedho nāma khattiyo; Sattaratanasampanno, cakkavatī mahabbalo.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā padasaññako thero imā gāthāyo abhāsitthāti. Padasaññakattherassāpadānaṃ dutiyaṃ.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "Buddhasaññakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "‘‘Dumagge paṃsukūlikaṃ, laggaṃ disvāna satthuno; Tato tamañjaliṃ katvā, paṃsukūlaṃ avandahaṃ.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "‘‘Dvenavute ito kappe, yaṃ kammamakariṃ tadā; Duggatiṃ nābhijānāmi, buddhasaññāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 11,
      "pali": "‘‘Ito catutthake kappe, dumasārosi khattiyo; Cāturanto vijitāvī, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 12,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā buddhasaññako thero imā gāthāyo abhāsitthāti. Buddhasaññakattherassāpadānaṃ tatiyaṃ.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "Bhisāluvadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 13,
      "pali": "‘‘Kānanaṃ vanamogayha, vasāmi vipine ahaṃ; Vipassiṃ addasaṃ buddhaṃ, āhutīnaṃ paṭiggahaṃ.",
      "english": "",
      "sinhala": "",
      "paliTitle": ""
    },
    {
      "number": 14,
      "pali": "‘‘Bhisāluvañca pādāsiṃ, udakaṃ hatthadhovanaṃ; Vanditvā sirasā pāde, pakkāmi uttarāmukho.",
      "english": "",
      "sinhala": "",
      "paliTitle": ""
    },
    {
      "number": 15,
      "pali": "‘‘Ekanavutito kappe, bhisāluvamadaṃ tadā; Duggatiṃ nābhijānāmi, puññakammassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 16,
      "pali": "‘‘Ito tatiyake kappe, bhisasammatakhattiyo; Sattaratanasampanno, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 17,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā bhisāluvadāyako thero imā gāthāyo abhāsitthāti. Bhisāluvadāyakattherassāpadānaṃ catutthaṃ. Chaṭṭhabhāṇavāraṃ.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "Ekasaññakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 18,
      "pali": "‘‘Khaṇḍo nāmāsi nāmena, vipassissaggasāvako; Ekā bhikkhā mayā dinnā, lokāhutipaṭiggahe.",
      "english": "",
      "sinhala": "",
      "paliTitle": ""
    },
    {
      "number": 19,
      "pali": "‘‘Tena cittappasādena, dvipadinda narāsabha; Duggatiṃ nābhijānāmi, ekabhikkhāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 20,
      "pali": "‘‘Cattālīsamhito kappe, varuṇo nāma khattiyo; Sattaratanasampanno, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 21,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā ekasaññako thero imā gāthāyo abhāsitthāti. Ekasaññakattherassāpadānaṃ pañcamaṃ.",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "Tiṇasantharadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 22,
      "pali": "‘‘Himavantassāvidūre, mahājātassaro ahu; Satapattehi sañchanno, nānāsakuṇamālayo.",
      "english": "",
      "sinhala": "",
      "paliTitle": ""
    },
    {
      "number": 23,
      "pali": "‘‘Tamhi nhatvā ca pitvā [pītvā (sī. syā.)] ca, avidūre vasāmahaṃ; Addasaṃ samaṇānaggaṃ, gacchantaṃ anilañjase.",
      "english": "",
      "sinhala": "",
      "paliTitle": ""
    },
    {
      "number": 24,
      "pali": "‘‘Mama saṅkappamaññāya, satthā loke anuttaro; Abbhato oruhitvāna, bhūmiyaṃṭhāsi tāvade.",
      "english": "",
      "sinhala": "",
      "paliTitle": ""
    },
    {
      "number": 25,
      "pali": "‘‘Visāṇena [lāyanena (syā.)] tiṇaṃ gayha, nisīdanamadāsahaṃ; Nisīdi bhagavā tattha, tisso lokagganāyako.",
      "english": "",
      "sinhala": "",
      "paliTitle": ""
    },
    {
      "number": 26,
      "pali": "‘‘Sakaṃ cittaṃ pasādetvā, avandi lokanāyakaṃ; Paṭikuṭiko [ukkuṭiko (syā. ka.)] apasakkiṃ, nijjhāyanto mahāmuniṃ.",
      "english": "",
      "sinhala": "",
      "paliTitle": ""
    },
    {
      "number": 27,
      "pali": "‘‘Tena cittappasādena, nimmānaṃ upapajjahaṃ; Duggatiṃ nābhijānāmi, santharassa idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 28,
      "pali": "‘‘Ito dutiyake kappe, miga [mitta (syā.)] sammatakhattiyo; Sattaratanasampanno, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 29,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā tiṇasantharadāyako thero imā gāthāyo abhāsitthāti. Tiṇasantharadāyakattherassāpadānaṃ chaṭṭhaṃ.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "Sūcidāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 30,
      "pali": "‘‘Tiṃsakappasahassamhi, sambuddho lokanāyako; Sumedho nāma nāmena, bāttiṃsavaralakkhaṇo.",
      "english": "",
      "sinhala": "",
      "paliTitle": ""
    },
    {
      "number": 31,
      "pali": "‘‘Tassa kañcanavaṇṇassa, dvipadindassa tādino; Pañca sūcī mayā dinnā, sibbanatthāya cīvaraṃ.",
      "english": "",
      "sinhala": "",
      "paliTitle": ""
    },
    {
      "number": 32,
      "pali": "‘‘Teneva sūcidānena, nipuṇatthavipassakaṃ; Tikkhaṃ lahuñca phāsuñca, ñāṇaṃ me udapajjatha.",
      "english": "",
      "sinhala": "",
      "paliTitle": ""
    },
    {
      "number": 33,
      "pali": "‘‘Kilesā jhāpitā mayhaṃ, bhavā sabbe samūhatā; Dhāremi antimaṃ dehaṃ, sammāsambuddhasāsane.",
      "english": "",
      "sinhala": "",
      "paliTitle": ""
    },
    {
      "number": 34,
      "pali": "‘‘Dvipadādhipatī nāma, rājāno caturo ahuṃ; Sattaratanasampannā, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 35,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā sūcidāyako thero imā gāthāyo abhāsitthāti. Sūcidāyakattherassāpadānaṃ sattamaṃ.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "Pāṭalipupphiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 36,
      "pali": "‘‘Suvaṇṇavaṇṇaṃ sambuddhaṃ, gacchantaṃ antarāpaṇe; Kañcanagghiyasaṅkāsaṃ, bāttiṃsavaralakkhaṇaṃ.",
      "english": "",
      "sinhala": "",
      "paliTitle": ""
    },
    {
      "number": 37,
      "pali": "‘‘Seṭṭhiputto tadā āsiṃ, sukhumālo sukhedhito; Ucchaṅge pāṭalipupphaṃ, katvāna [katvā taṃ (sī. syā.)] abhisaṃhariṃ.",
      "english": "",
      "sinhala": "",
      "paliTitle": ""
    },
    {
      "number": 38,
      "pali": "‘‘Haṭṭho haṭṭhena cittena, pupphehi abhipūjayiṃ; Tissaṃ lokaviduṃ nāthaṃ, naradevaṃ namassahaṃ.",
      "english": "",
      "sinhala": "",
      "paliTitle": ""
    },
    {
      "number": 39,
      "pali": "‘‘Dvenavute ito kappe, yaṃ kammamakariṃ tadā; Duggatiṃ nābhijānāmi, pupphapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 40,
      "pali": "‘‘Ito tesaṭṭhikappamhi, abhisammatanāmako; Sattaratanasampanno, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 41,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā pāṭalipupphiyo thero imā gāthāyo abhāsitthāti. Pāṭalipupphiyattherassāpadānaṃ aṭṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "Ṭhitañjaliyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 42,
      "pali": "‘‘Migaluddo pure āsiṃ, araññe kānane ahaṃ; Tattha addasaṃ [tatthaddasāsiṃ (sī. syā.)] sambuddhaṃ, bāttiṃsavaralakkhaṇaṃ.",
      "english": "",
      "sinhala": "",
      "paliTitle": ""
    },
    {
      "number": 43,
      "pali": "‘‘Tatthāhaṃ añjaliṃ katvā, pakkāmiṃ pācināmukho; Avidūre nisinnassa, niyake paṇṇasanthare.",
      "english": "",
      "sinhala": "",
      "paliTitle": ""
    },
    {
      "number": 44,
      "pali": "‘‘Tato me asanīpāto, matthake nipatī tadā; Sohaṃ maraṇakālamhi, akāsiṃ punarañjaliṃ.",
      "english": "",
      "sinhala": "",
      "paliTitle": ""
    },
    {
      "number": 45,
      "pali": "‘‘Dvenavute ito kappe, añjaliṃ akariṃ tadā; Duggatiṃ nābhijānāmi, añjalissa idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 46,
      "pali": "‘‘Catupaṇṇāsakappamhi, migaketusanāmako; Sattaratanasampanno, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 47,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā ṭhitañjaliyo thero imā gāthāyo abhāsitthāti. Ṭhitañjaliyattherassāpadānaṃ navamaṃ.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "Tipadumiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 48,
      "pali": "‘‘Padumuttaro nāma jino, sabbadhammāna pāragū; Danto dantaparivuto, nagarā nikkhamī tadā.",
      "english": "",
      "sinhala": "",
      "paliTitle": ""
    },
    {
      "number": 49,
      "pali": "‘‘Nagare haṃsavatiyaṃ, ahosiṃ māliko tadā; Yaṃ tattha uttamaṃ toṇi, padmapupphāni [uttamaṃ pupphaṃ, tīṇi pupphāni (sī.)] aggahiṃ.",
      "english": "",
      "sinhala": "",
      "paliTitle": ""
    },
    {
      "number": 50,
      "pali": "‘‘Addasaṃ virajaṃ buddhaṃ, paṭimaggantarāpaṇe; Saha [sohaṃ (sī.)] disvāna sambuddhaṃ, evaṃ cintesahaṃ tadā.",
      "english": "",
      "sinhala": "",
      "paliTitle": ""
    },
    {
      "number": 51,
      "pali": "‘‘Kiṃ me imehi pupphehi, rañño upanitehi me; Gāmaṃ vā gāmakhettaṃ vā, sahassaṃ vā labheyyahaṃ.",
      "english": "",
      "sinhala": "",
      "paliTitle": ""
    },
    {
      "number": 52,
      "pali": "‘‘Adantadamanaṃ vīraṃ, sabbasattasukhāvahaṃ; Lokanāthaṃ pūjayitvā, lacchāmi amataṃ dhanaṃ.",
      "english": "",
      "sinhala": "",
      "paliTitle": ""
    },
    {
      "number": 53,
      "pali": "‘‘Evāhaṃ cintayitvāna, sakaṃ cittaṃ pasādayiṃ; Tīṇi lohitake gayha, ākāse ukkhipiṃ tadā.",
      "english": "",
      "sinhala": "",
      "paliTitle": ""
    },
    {
      "number": 54,
      "pali": "‘‘Mayā ukkhittamattamhi, ākāse patthariṃsu te; Dhāriṃsu matthake tattha, uddhaṃvaṇṭā adhomukhā.",
      "english": "",
      "sinhala": "",
      "paliTitle": ""
    },
    {
      "number": 55,
      "pali": "‘‘Ye keci manujā disvā, ukkuṭṭhiṃ sampavattayuṃ; Devatā antalikkhamhi, sādhukāraṃ pavattayuṃ.",
      "english": "",
      "sinhala": "",
      "paliTitle": ""
    },
    {
      "number": 56,
      "pali": "‘‘Accheraṃ loke uppannaṃ, buddhaseṭṭhassa vāhasā; Sabbe dhammaṃ suṇissāma, pupphānaṃ vāhasā mayaṃ.",
      "english": "",
      "sinhala": "",
      "paliTitle": ""
    },
    {
      "number": 57,
      "pali": "‘‘Padumuttaro lokavidū, āhutīnaṃ paṭiggaho; Vīthiyañhi ṭhito santo, imā gāthā abhāsatha.",
      "english": "",
      "sinhala": "",
      "paliTitle": ""
    },
    {
      "number": 58,
      "pali": "‘‘‘Yo so buddhaṃ apūjesi, rattapadmehi [rattapadumehi (sī. syā.)] māṇavo; Tamahaṃ kittayissāmi, suṇātha mama bhāsato.",
      "english": "",
      "sinhala": "",
      "paliTitle": ""
    },
    {
      "number": 59,
      "pali": "‘‘‘Tiṃsakappasahassāni, devaloke ramissati; Tiṃsakappāni [tiṃsakkhattuñca (syā.)] devindo, devarajjaṃ karissati.",
      "english": "",
      "sinhala": "",
      "paliTitle": ""
    },
    {
      "number": 60,
      "pali": "‘‘‘Mahāvitthārikaṃ nāma, byamhaṃ hessati tāvade; Tiyojanasatubbiddhaṃ, diyaḍḍhasatavitthataṃ.",
      "english": "",
      "sinhala": "",
      "paliTitle": ""
    },
    {
      "number": 61,
      "pali": "‘‘‘Cattārisatasahassāni, niyyūhā ca sumāpitā; Kūṭāgāravarūpetā, mahāsayanamaṇḍitā.",
      "english": "",
      "sinhala": "",
      "paliTitle": ""
    },
    {
      "number": 62,
      "pali": "‘‘‘Koṭisatasahassiyo, parivāressanti accharā; Kusalā naccagītassa, vāditepi padakkhiṇā.",
      "english": "",
      "sinhala": "",
      "paliTitle": ""
    },
    {
      "number": 63,
      "pali": "‘‘‘Etādise byamhavare, nārīgaṇasamākule; Vassissati pupphavasso, dibbo [pada (ka.)] lohitako sadā.",
      "english": "",
      "sinhala": "",
      "paliTitle": ""
    },
    {
      "number": 64,
      "pali": "‘‘‘Bhittikhīle nāgadante, dvārabāhāya toraṇe; Cakkamattā lohitakā, olambissanti tāvade.",
      "english": "",
      "sinhala": "",
      "paliTitle": ""
    },
    {
      "number": 65,
      "pali": "‘‘‘Pattena pattasañchanne, antobyamhavare imaṃ; Attharitvā pārupitvā, tuvaṭṭissanti tāvade.",
      "english": "",
      "sinhala": "",
      "paliTitle": ""
    },
    {
      "number": 66,
      "pali": "‘‘‘Bhavanaṃ parivāretvā, samantā satayojane; Tepi padmā [te visuddhā (sī. syā.)] lohitakā, dibbagandhaṃ pavāyare.",
      "english": "",
      "sinhala": "",
      "paliTitle": ""
    },
    {
      "number": 67,
      "pali": "‘‘‘Pañcasattatikkhattuñca, cakkavattī bhavissati; Padesarajjaṃ vipulaṃ, gaṇanāto asaṅkhiyaṃ.",
      "english": "",
      "sinhala": "",
      "paliTitle": ""
    },
    {
      "number": 68,
      "pali": "‘‘‘Sampattiyo duve bhutvā, anīti anupaddavo; Sampatte pariyosāne, nibbānaṃ pāpuṇissati’ [phassayissati (sī.), passayissati (ka.)].",
      "english": "",
      "sinhala": "",
      "paliTitle": ""
    },
    {
      "number": 69,
      "pali": "‘‘Sudiṭṭho vata me buddho, vāṇijjaṃ supayojitaṃ; Padmāni tīṇi pūjetvā, anubhosiṃ tisampadā [anubhūyanti sampadā (ka.)].",
      "english": "",
      "sinhala": "",
      "paliTitle": ""
    },
    {
      "number": 70,
      "pali": "‘‘Ajja me dhammappattassa, vippamuttassa sabbaso; Supupphitaṃ lohitakaṃ, dhārayissati matthake.",
      "english": "",
      "sinhala": "",
      "paliTitle": ""
    },
    {
      "number": 71,
      "pali": "‘‘Mama kammaṃ kathentassa, padumuttarasatthuno; Satapāṇasahassānaṃ, dhammābhisamayo ahu.",
      "english": "",
      "sinhala": "",
      "paliTitle": ""
    },
    {
      "number": 72,
      "pali": "‘‘Satasahassito kappe, yaṃ buddhamabhipūjayiṃ; Duggatiṃ nābhijānāmi, tipadumānidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 73,
      "pali": "‘‘Kilesā jhāpitā mayhaṃ, bhavā sabbe samūhatā; Sabbāsavā parikkhīṇā, natthi dāni punabbhavo.",
      "english": "",
      "sinhala": "",
      "paliTitle": ""
    },
    {
      "number": 74,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā tipadumiyo thero imā gāthāyo abhāsitthāti. Tipadumiyattherassāpadānaṃ dasamaṃ. Nāgasamālavaggo aṭṭhamo. Tassuddānaṃ – Nāgasamālo padasaññī, saññakāluvadāyako; Ekasaññī tiṇasanthāro, sūcipāṭalipupphiyo; Ṭhitañjalī tipadumī, gāthāyo pañcasattati.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}