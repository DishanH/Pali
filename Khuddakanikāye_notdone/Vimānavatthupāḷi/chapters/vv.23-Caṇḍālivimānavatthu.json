{
  "id": "vv.23",
  "title": {
    "pali": "Caṇḍālivimānavatthu",
    "english": "",
    "sinhala": ""
  },
  "sections": [
    {
      "number": 4,
      "pali": "Caṇḍālivimānavatthu",
      "english": "",
      "sinhala": "",
      "paliTitle": ""
    },
    {
      "number": 195,
      "pali": "‘‘Caṇḍāli vanda pādāni, gotamassa yasassino; Tameva [taveva (sī.)] anukampāya, aṭṭhāsi isisattamo [isisuttamo (sī.)].",
      "english": "",
      "sinhala": "",
      "paliTitle": ""
    },
    {
      "number": 196,
      "pali": "‘‘Abhippasādehi manaṃ, arahantamhi tādini [tādine (syā. ka.)]; Khippaṃ pañjalikā vanda, parittaṃ tava jīvita’’nti.",
      "english": "",
      "sinhala": "",
      "paliTitle": ""
    },
    {
      "number": 197,
      "pali": "Coditā bhāvitattena, sarīrantimadhārinā; Caṇḍālī vandi pādāni, gotamassa yasassino.",
      "english": "",
      "sinhala": "",
      "paliTitle": ""
    },
    {
      "number": 198,
      "pali": "Tamenaṃ avadhī gāvī, caṇḍāliṃ pañjaliṃ ṭhitaṃ; Namassamānaṃ sambuddhaṃ, andhakāre pabhaṅkaranti.",
      "english": "",
      "sinhala": "",
      "paliTitle": ""
    },
    {
      "number": 199,
      "pali": "‘‘Khīṇāsavaṃ vigatarajaṃ anejaṃ, ekaṃ araññamhi raho nisinnaṃ; Deviddhipattā upasaṅkamitvā, vandāmi taṃ vīra mahānubhāva’’nti.",
      "english": "",
      "sinhala": "",
      "paliTitle": ""
    },
    {
      "number": 200,
      "pali": "‘‘Suvaṇṇavaṇṇā jalitā mahāyasā, vimānamoruyha anekacittā; Parivāritā accharāsaṅgaṇena [accharānaṃ gaṇena (sī.)], kā tvaṃ subhe devate vandase mama’’nti.",
      "english": "",
      "sinhala": "",
      "paliTitle": ""
    },
    {
      "number": 201,
      "pali": "‘‘Ahaṃ bhaddante caṇḍālī, tayā vīrena [therena (ka.)] pesitā; Vandiṃ arahato pāde, gotamassa yasassino.",
      "english": "",
      "sinhala": "",
      "paliTitle": ""
    },
    {
      "number": 202,
      "pali": "‘‘Sāhaṃ vanditvā [vanditva (sī.)] pādāni, cutā caṇḍālayoniyā; Vimānaṃ sabbato bhaddaṃ, upapannamhi nandane.",
      "english": "",
      "sinhala": "",
      "paliTitle": ""
    },
    {
      "number": 203,
      "pali": "‘‘Accharānaṃ satasahassaṃ, purakkhatvāna [purakkhitvā maṃ (syā. ka.)] tiṭṭhati; Tāsāhaṃ pavarā seṭṭhā, vaṇṇena yasasāyunā.",
      "english": "",
      "sinhala": "",
      "paliTitle": ""
    },
    {
      "number": 204,
      "pali": "‘‘Pahūtakatakalyāṇā, sampajānā paṭissatā [patissatā (sī. syā.)]; Muniṃ kāruṇikaṃ loke, taṃ bhante vanditumāgatā’’ti.",
      "english": "",
      "sinhala": "",
      "paliTitle": ""
    },
    {
      "number": 205,
      "pali": "Idaṃ vatvāna caṇḍālī, kataññū katavedinī; Vanditvā arahato pāde, tatthevantaradhāyathāti [tatthevantaradhāyatīti (syā. ka.)]. Caṇḍālivimānaṃ catutthaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}