{
  "id": "vv.46",
  "title": {
    "pali": "Pabhassaravimānavatthu",
    "english": "",
    "sinhala": ""
  },
  "sections": [
    {
      "number": 2,
      "pali": "Pabhassaravimānavatthu",
      "english": "",
      "sinhala": "",
      "paliTitle": ""
    },
    {
      "number": 697,
      "pali": "‘‘Pabhassaravaravaṇṇanibhe, surattavatthavasane [vatthanivāsane (sī. syā.)]; Mahiddhike candanaruciragatte, kā tvaṃ subhe devate vandase mamaṃ.",
      "english": "",
      "sinhala": "",
      "paliTitle": ""
    },
    {
      "number": 698,
      "pali": "‘‘Pallaṅko ca te mahaggho, nānāratanacittito ruciro; Yattha tvaṃ nisinnā virocasi, devarājāriva nandane vane.",
      "english": "",
      "sinhala": "",
      "paliTitle": ""
    },
    {
      "number": 699,
      "pali": "‘‘Kiṃ tvaṃ pure sucaritamācarī bhadde, kissa kammassa vipākaṃ; Anubhosi devalokasmiṃ, devate pucchitācikkha; Kissa kammassidaṃ phala’’nti.",
      "english": "",
      "sinhala": "",
      "paliTitle": ""
    },
    {
      "number": 700,
      "pali": "‘‘Piṇḍāya te carantassa, mālaṃ phāṇitañca adadaṃ bhante; Tassa kammassidaṃ vipākaṃ, anubhomi devalokasmiṃ.",
      "english": "",
      "sinhala": "",
      "paliTitle": ""
    },
    {
      "number": 701,
      "pali": "‘‘Hoti ca me anutāpo, aparaddhaṃ [aparādhaṃ (syā.)] dukkhitañca [dukkaṭañca (sī.)] me bhante; Sāhaṃ dhammaṃ nāssosiṃ, sudesitaṃ dhammarājena.",
      "english": "",
      "sinhala": "",
      "paliTitle": ""
    },
    {
      "number": 702,
      "pali": "‘‘Taṃ taṃ vadāmi bhaddante, ‘yassa me anukampiyo koci; Dhammesu taṃ samādapetha’, sudesitaṃ dhammarājena.",
      "english": "",
      "sinhala": "",
      "paliTitle": ""
    },
    {
      "number": 703,
      "pali": "‘‘Yesaṃ atthi saddhā buddhe, dhamme ca saṅgharatane; Te maṃ ativirocanti, āyunā yasasā siriyā.",
      "english": "",
      "sinhala": "",
      "paliTitle": ""
    },
    {
      "number": 704,
      "pali": "‘‘Patāpena vaṇṇena uttaritarā, Aññe mahiddhikatarā mayā devā’’ti; Pabhassaravimānaṃ dutiyaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}