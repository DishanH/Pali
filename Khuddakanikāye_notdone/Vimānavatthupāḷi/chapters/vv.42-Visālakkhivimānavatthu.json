{
  "id": "vv.42",
  "title": {
    "pali": "Visālakkhivimānavatthu",
    "english": "",
    "sinhala": ""
  },
  "sections": [
    {
      "number": 9,
      "pali": "Visālakkhivimānavatthu",
      "english": "",
      "sinhala": "",
      "paliTitle": ""
    },
    {
      "number": 666,
      "pali": "‘‘Kā nāma tvaṃ visālakkhi [visālakkhī (syā.)], ramme cittalatāvane; Samantā anupariyāsi, nārīgaṇapurakkhatā [purakkhitā (syā. ka.)].",
      "english": "",
      "sinhala": "",
      "paliTitle": ""
    },
    {
      "number": 667,
      "pali": "‘‘Yadā devā tāvatiṃsā, pavisanti imaṃ vanaṃ; Sayoggā sarathā sabbe, citrā honti idhāgatā.",
      "english": "",
      "sinhala": "",
      "paliTitle": ""
    },
    {
      "number": 668,
      "pali": "‘‘Tuyhañca idha pattāya, uyyāne vicarantiyā; Kāye na dissatī cittaṃ, kena rūpaṃ tavedisaṃ; Devate pucchitācikkha, kissa kammassidaṃ phala’’nti.",
      "english": "",
      "sinhala": "",
      "paliTitle": ""
    },
    {
      "number": 669,
      "pali": "‘‘Yena kammena devinda, rūpaṃ mayhaṃ gatī ca me; Iddhi ca ānubhāvo ca, taṃ suṇohi purindada.",
      "english": "",
      "sinhala": "",
      "paliTitle": ""
    },
    {
      "number": 670,
      "pali": "‘‘Ahaṃ rājagahe ramme, sunandā nāmupāsikā; Saddhā sīlena sampannā, saṃvibhāgaratā sadā.",
      "english": "",
      "sinhala": "",
      "paliTitle": ""
    },
    {
      "number": 671,
      "pali": "‘‘Acchādanañca bhattañca, senāsanaṃ padīpiyaṃ; Adāsiṃ ujubhūtesu, vippasannena cetasā.",
      "english": "",
      "sinhala": "",
      "paliTitle": ""
    },
    {
      "number": 672,
      "pali": "‘‘Cātuddasiṃ [catuddasiṃ (pī. ka.)] pañcadasiṃ, yā ca pakkhassa aṭṭhamī; Pāṭihāriyapakkhañca, aṭṭhaṅgasusamāgataṃ.",
      "english": "",
      "sinhala": "",
      "paliTitle": ""
    },
    {
      "number": 673,
      "pali": "‘‘Uposathaṃ upavasissaṃ, sadā sīlesu saṃvutā; Saññamā saṃvibhāgā ca, vimānaṃ āvasāmahaṃ.",
      "english": "",
      "sinhala": "",
      "paliTitle": ""
    },
    {
      "number": 674,
      "pali": "‘‘Pāṇātipātā viratā, musāvādā ca saññatā; Theyyā ca aticārā ca, majjapānā ca ārakā.",
      "english": "",
      "sinhala": "",
      "paliTitle": ""
    },
    {
      "number": 675,
      "pali": "‘‘Pañcasikkhāpade ratā, ariyasaccāna kovidā; Upāsikā cakkhumato, gotamassa yasassino.",
      "english": "",
      "sinhala": "",
      "paliTitle": ""
    },
    {
      "number": 676,
      "pali": "‘‘Tassā me ñātikulā dāsī [ñātikulaṃ āsī (syā. ka.)], sadā mālābhihārati; Tāhaṃ bhagavato thūpe, sabbamevābhiropayiṃ.",
      "english": "",
      "sinhala": "",
      "paliTitle": ""
    },
    {
      "number": 677,
      "pali": "‘‘Uposathe cahaṃ gantvā, mālāgandhavilepanaṃ; Thūpasmiṃ abhiropesiṃ, pasannā sehi pāṇibhi.",
      "english": "",
      "sinhala": "",
      "paliTitle": ""
    },
    {
      "number": 678,
      "pali": "‘‘Tena kammena devinda, rūpaṃ mayhaṃ gatī ca me; Iddhī ca ānubhāvo ca, yaṃ mālaṃ abhiropayiṃ.",
      "english": "",
      "sinhala": "",
      "paliTitle": ""
    },
    {
      "number": 679,
      "pali": "‘‘Yañca sīlavatī āsiṃ, na taṃ tāva vipaccati; Āsā ca pana me devinda, sakadāgāminī siya’’nti. Visālakkhivimānaṃ navamaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}