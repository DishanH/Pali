{
  "id": "vv.91",
  "title": {
    "pali": "Anekavaṇṇavimānavatthu",
    "english": "",
    "sinhala": ""
  },
  "sections": [
    {
      "number": 8,
      "pali": "Anekavaṇṇavimānavatthu",
      "english": "",
      "sinhala": "",
      "paliTitle": ""
    },
    {
      "number": 1199,
      "pali": "‘‘Anekavaṇṇaṃ darasokanāsanaṃ, vimānamāruyha anekacittaṃ; Parivārito accharāsaṅgaṇena, sunimmito bhūtapatīva modasi.",
      "english": "",
      "sinhala": "",
      "paliTitle": ""
    },
    {
      "number": 1200,
      "pali": "‘‘Samassamo natthi kuto panuttaro [uttari (ka.)], yasena puññena ca iddhiyā ca; Sabbe ca devā tidasagaṇā samecca, taṃ taṃ namassanti sasiṃva devā; Imā ca te accharāyo samantato, naccanti gāyanti pamodayanti.",
      "english": "",
      "sinhala": "",
      "paliTitle": ""
    },
    {
      "number": 1201,
      "pali": "‘‘Deviddhipattosi mahānubhāvo, manussabhūto kimakāsi puññaṃ; Kenāsi evaṃ jalitānubhāvo, vaṇṇo ca te sabbadisā pabhāsatī’’ti.",
      "english": "",
      "sinhala": "",
      "paliTitle": ""
    },
    {
      "number": 1202,
      "pali": "So devaputto attamano…pe… yassa kammassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 1203,
      "pali": "‘‘Ahaṃ bhadante ahuvāsi pubbe, sumedhanāmassa jinassa sāvako; Puthujjano ananubodhohamasmi [anavabodhohamasmiṃ (sī.), ananubodhohamāsiṃ (?)], so satta vassāni paribbajissahaṃ [pabbajissahaṃ (syā. ka.), pabbajisāhaṃ (pī.)].",
      "english": "",
      "sinhala": "",
      "paliTitle": ""
    },
    {
      "number": 1204,
      "pali": "‘‘Sohaṃ sumedhassa jinassa satthuno, parinibbutassoghatiṇṇassa tādino; Ratanuccayaṃ hemajālena channaṃ, vanditvā thūpasmiṃ manaṃ pasādayiṃ.",
      "english": "",
      "sinhala": "",
      "paliTitle": ""
    },
    {
      "number": 1205,
      "pali": "‘‘Na māsi dānaṃ na ca matthi dātuṃ, pare ca kho tattha samādapesiṃ; Pūjetha naṃ pūjanīyassa [pūjaneyyassa (syā. ka.)] dhātuṃ, evaṃ kira saggamito gamissatha.",
      "english": "",
      "sinhala": "",
      "paliTitle": ""
    },
    {
      "number": 1206,
      "pali": "‘‘Tadeva kammaṃ kusalaṃ kataṃ mayā, sukhañca dibbaṃ anubhomi attanā; Modāmahaṃ tidasagaṇassa majjhe, na tassa puññassa khayampi ajjhaga’’nti. Anekavaṇṇavimānaṃ aṭṭhamaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}