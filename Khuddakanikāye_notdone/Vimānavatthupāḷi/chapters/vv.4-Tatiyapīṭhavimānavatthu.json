{
  "id": "vv.4",
  "title": {
    "pali": "Tatiyapīṭhavimānavatthu",
    "english": "",
    "sinhala": ""
  },
  "sections": [
    {
      "number": 3,
      "pali": "Tatiyapīṭhavimānavatthu",
      "english": "",
      "sinhala": "",
      "paliTitle": ""
    },
    {
      "number": 15,
      "pali": "‘‘Pīṭhaṃ te sovaṇṇamayaṃ uḷāraṃ, manojavaṃ gacchati yenakāmaṃ; Alaṅkate malyadhare suvatthe, obhāsasi vijjurivabbhakūṭaṃ.",
      "english": "",
      "sinhala": "",
      "paliTitle": ""
    },
    {
      "number": 16,
      "pali": "‘‘Kena tetādiso vaṇṇo, kena te idha mijjhati; Uppajjanti ca te bhogā, ye keci manaso piyā.",
      "english": "",
      "sinhala": "",
      "paliTitle": ""
    },
    {
      "number": 17,
      "pali": "‘‘Pucchāmi taṃ devi mahānubhāve, manussabhūtā kimakāsi puññaṃ; Kenāsi evaṃ jalitānubhāvā, vaṇṇo ca te sabbadisā pabhāsatī’’ti.",
      "english": "",
      "sinhala": "",
      "paliTitle": ""
    },
    {
      "number": 18,
      "pali": "Sā devatā attamanā, moggallānena pucchitā; Pañhaṃ puṭṭhā viyākāsi, yassa kammassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 19,
      "pali": "‘‘Appassa kammassa phalaṃ mamedaṃ [mametaṃ (ka.)], yenamhi [tenamhi (ka.)] evaṃ jalitānubhāvā; Ahaṃ manussesu manussabhūtā, purimāya jātiyā manussaloke.",
      "english": "",
      "sinhala": "",
      "paliTitle": ""
    },
    {
      "number": 20,
      "pali": "‘‘Addasaṃ virajaṃ bhikkhuṃ, vippasannamanāvilaṃ; Tassa adāsahaṃ pīṭhaṃ, pasannā sehi pāṇibhi.",
      "english": "",
      "sinhala": "",
      "paliTitle": ""
    },
    {
      "number": 21,
      "pali": "‘‘Tena metādiso vaṇṇo, tena me idha mijjhati; Uppajjanti ca me bhogā, ye keci manaso piyā.",
      "english": "",
      "sinhala": "",
      "paliTitle": ""
    },
    {
      "number": 22,
      "pali": "‘‘Akkhāmi te bhikkhu mahānubhāva, manussabhūtā yamakāsi puññaṃ; Tenamhi evaṃ jalitānubhāvā, vaṇṇo ca me sabbadisā pabhāsatī’’ti. Tatiyapīṭhavimānaṃ tatiyaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}