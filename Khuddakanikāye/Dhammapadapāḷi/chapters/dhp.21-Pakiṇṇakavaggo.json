{
  "id": "dhp.21",
  "title": {
    "pali": "Pakiṇṇakavaggo",
    "english": "",
    "sinhala": ""
  },
  "sections": [
    {
      "number": 290,
      "pali": "Mattāsukhapariccāgā, passe ce vipulaṃ sukhaṃ; Caje mattāsukhaṃ dhīro, sampassaṃ vipulaṃ sukhaṃ.",
      "english": "",
      "sinhala": "",
      "paliTitle": ""
    },
    {
      "number": 291,
      "pali": "Paradukkhūpadhānena, attano [yo attano (syā. pī. ka.)] sukhamicchati; Verasaṃsaggasaṃsaṭṭho, verā so na parimuccati.",
      "english": "",
      "sinhala": "",
      "paliTitle": ""
    },
    {
      "number": 292,
      "pali": "Yañhi kiccaṃ apaviddhaṃ [tadapaviddhaṃ (sī. syā.)], akiccaṃ pana kayirati; Unnaḷānaṃ pamattānaṃ, tesaṃ vaḍḍhanti āsavā.",
      "english": "",
      "sinhala": "",
      "paliTitle": ""
    },
    {
      "number": 293,
      "pali": "Yesañca susamāraddhā, niccaṃ kāyagatā sati; Akiccaṃ te na sevanti, kicce sātaccakārino; Satānaṃ sampajānānaṃ, atthaṃ gacchanti āsavā.",
      "english": "",
      "sinhala": "",
      "paliTitle": ""
    },
    {
      "number": 294,
      "pali": "Mātaraṃ pitaraṃ hantvā, rājāno dve ca khattiye; Raṭṭhaṃ sānucaraṃ hantvā, anīgho yāti brāhmaṇo.",
      "english": "",
      "sinhala": "",
      "paliTitle": ""
    },
    {
      "number": 295,
      "pali": "Mātaraṃ pitaraṃ hantvā, rājāno dve ca sotthiye; Veyagghapañcamaṃ hantvā, anīgho yāti brāhmaṇo.",
      "english": "",
      "sinhala": "",
      "paliTitle": ""
    },
    {
      "number": 296,
      "pali": "Suppabuddhaṃ pabujjhanti, sadā gotamasāvakā; Yesaṃ divā ca ratto ca, niccaṃ buddhagatā sati.",
      "english": "",
      "sinhala": "",
      "paliTitle": ""
    },
    {
      "number": 297,
      "pali": "Suppabuddhaṃ pabujjhanti, sadā gotamasāvakā; Yesaṃ divā ca ratto ca, niccaṃ dhammagatā sati.",
      "english": "",
      "sinhala": "",
      "paliTitle": ""
    },
    {
      "number": 298,
      "pali": "Suppabuddhaṃ pabujjhanti, sadā gotamasāvakā; Yesaṃ divā ca ratto ca, niccaṃ saṅghagatā sati.",
      "english": "",
      "sinhala": "",
      "paliTitle": ""
    },
    {
      "number": 299,
      "pali": "Suppabuddhaṃ pabujjhanti, sadā gotamasāvakā; Yesaṃ divā ca ratto ca, niccaṃ kāyagatā sati.",
      "english": "",
      "sinhala": "",
      "paliTitle": ""
    },
    {
      "number": 300,
      "pali": "Suppabuddhaṃ pabujjhanti, sadā gotamasāvakā; Yesaṃ divā ca ratto ca, ahiṃsāya rato mano.",
      "english": "",
      "sinhala": "",
      "paliTitle": ""
    },
    {
      "number": 301,
      "pali": "Suppabuddhaṃ pabujjhanti, sadā gotamasāvakā; Yesaṃ divā ca ratto ca, bhāvanāya rato mano.",
      "english": "",
      "sinhala": "",
      "paliTitle": ""
    },
    {
      "number": 302,
      "pali": "Duppabbajjaṃ durabhiramaṃ, durāvāsā gharā dukhā; Dukkhosamānasaṃvāso, dukkhānupatitaddhagū; Tasmā na caddhagū siyā, na ca [tasmā na caddhagū na ca (ka.)] dukkhānupatito siyā [dukkhānupātito (?)].",
      "english": "",
      "sinhala": "",
      "paliTitle": ""
    },
    {
      "number": 303,
      "pali": "Saddho sīlena sampanno, yasobhogasamappito; Yaṃ yaṃ padesaṃ bhajati, tattha tattheva pūjito.",
      "english": "",
      "sinhala": "",
      "paliTitle": ""
    },
    {
      "number": 304,
      "pali": "Dūre santo pakāsenti, himavantova pabbato; Asantettha na dissanti, rattiṃ khittā yathā sarā.",
      "english": "",
      "sinhala": "",
      "paliTitle": ""
    },
    {
      "number": 305,
      "pali": "Ekāsanaṃ ekaseyyaṃ, eko caramatandito; Eko damayamattānaṃ, vanante ramito siyā. Pakiṇṇakavaggo ekavīsatimo niṭṭhito.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}