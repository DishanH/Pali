{
  "id": "dhp.14",
  "title": {
    "pali": "Buddhavaggo",
    "english": "",
    "sinhala": ""
  },
  "sections": [
    {
      "number": 179,
      "pali": "Yassa jitaṃ nāvajīyati, jitaṃ yassa [jitamassa (sī. syā. pī.), jitaṃ massa (ka.)] no yāti koci loke; Taṃ buddhamanantagocaraṃ, apadaṃ kena padena nessatha.",
      "english": "",
      "sinhala": "",
      "paliTitle": ""
    },
    {
      "number": 180,
      "pali": "Yassa jālinī visattikā, taṇhā natthi kuhiñci netave; Taṃ buddhamanantagocaraṃ, apadaṃ kena padena nessatha.",
      "english": "",
      "sinhala": "",
      "paliTitle": ""
    },
    {
      "number": 181,
      "pali": "Ye jhānapasutā dhīrā, nekkhammūpasame ratā; Devāpi tesaṃ pihayanti, sambuddhānaṃ satīmataṃ.",
      "english": "",
      "sinhala": "",
      "paliTitle": ""
    },
    {
      "number": 182,
      "pali": "Kiccho manussapaṭilābho, kicchaṃ maccāna jīvitaṃ; Kicchaṃ saddhammassavanaṃ, kiccho buddhānamuppādo.",
      "english": "",
      "sinhala": "",
      "paliTitle": ""
    },
    {
      "number": 183,
      "pali": "Sabbapāpassa akaraṇaṃ, kusalassa upasampadā [kusalassūpasampadā (syā.)]; Sacittapariyodapanaṃ [sacittapariyodāpanaṃ (?)], etaṃ buddhāna sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 184,
      "pali": "Khantī paramaṃ tapo titikkhā, nibbānaṃ [nibbāṇaṃ (ka. sī. pī.)] paramaṃ vadanti buddhā; Na hi pabbajito parūpaghātī, na [ayaṃ nakāro sī. syā. pī. pātthakesu na dissati] samaṇo hoti paraṃ viheṭhayanto.",
      "english": "",
      "sinhala": "",
      "paliTitle": ""
    },
    {
      "number": 185,
      "pali": "Anūpavādo anūpaghāto [anupavādo anupaghāto (syā. ka.)], pātimokkhe ca saṃvaro; Mattaññutā ca bhattasmiṃ, pantañca sayanāsanaṃ; Adhicitte ca āyogo, etaṃ buddhāna sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 186,
      "pali": "Na kahāpaṇavassena, titti kāmesu vijjati; Appassādā dukhā kāmā, iti viññāya paṇḍito.",
      "english": "",
      "sinhala": "",
      "paliTitle": ""
    },
    {
      "number": 187,
      "pali": "Api dibbesu kāmesu, ratiṃ so nādhigacchati; Taṇhakkhayarato hoti, sammāsambuddhasāvako.",
      "english": "",
      "sinhala": "",
      "paliTitle": ""
    },
    {
      "number": 188,
      "pali": "Bahuṃ ve saraṇaṃ yanti, pabbatāni vanāni ca; Ārāmarukkhacetyāni, manussā bhayatajjitā.",
      "english": "",
      "sinhala": "",
      "paliTitle": ""
    },
    {
      "number": 189,
      "pali": "Netaṃ kho saraṇaṃ khemaṃ, netaṃ saraṇamuttamaṃ; Netaṃ saraṇamāgamma, sabbadukkhā pamuccati.",
      "english": "",
      "sinhala": "",
      "paliTitle": ""
    },
    {
      "number": 190,
      "pali": "Yo ca buddhañca dhammañca, saṅghañca saraṇaṃ gato; Cattāri ariyasaccāni, sammappaññāya passati.",
      "english": "",
      "sinhala": "",
      "paliTitle": ""
    },
    {
      "number": 191,
      "pali": "Dukkhaṃ dukkhasamuppādaṃ, dukkhassa ca atikkamaṃ; Ariyaṃ caṭṭhaṅgikaṃ maggaṃ, dukkhūpasamagāminaṃ.",
      "english": "",
      "sinhala": "",
      "paliTitle": ""
    },
    {
      "number": 192,
      "pali": "Etaṃ kho saraṇaṃ khemaṃ, etaṃ saraṇamuttamaṃ; Etaṃ saraṇamāgamma, sabbadukkhā pamuccati.",
      "english": "",
      "sinhala": "",
      "paliTitle": ""
    },
    {
      "number": 193,
      "pali": "Dullabho purisājañño, na so sabbattha jāyati; Yattha so jāyati dhīro, taṃ kulaṃ sukhamedhati.",
      "english": "",
      "sinhala": "",
      "paliTitle": ""
    },
    {
      "number": 194,
      "pali": "Sukho buddhānamuppādo, sukhā saddhammadesanā; Sukhā saṅghassa sāmaggī, samaggānaṃ tapo sukho.",
      "english": "",
      "sinhala": "",
      "paliTitle": ""
    },
    {
      "number": 195,
      "pali": "Pūjārahe pūjayato, buddhe yadi va sāvake; Papañcasamatikkante, tiṇṇasokapariddave.",
      "english": "",
      "sinhala": "",
      "paliTitle": ""
    },
    {
      "number": 196,
      "pali": "Te tādise pūjayato, nibbute akutobhaye; Na sakkā puññaṃ saṅkhātuṃ, imettamapi kenaci. Buddhavaggo cuddasamo niṭṭhito.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}