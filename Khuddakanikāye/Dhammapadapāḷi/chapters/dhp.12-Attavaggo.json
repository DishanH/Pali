{
  "id": "dhp.12",
  "title": {
    "pali": "Attavaggo",
    "english": "",
    "sinhala": ""
  },
  "sections": [
    {
      "number": 157,
      "pali": "Attānañce piyaṃ jaññā, rakkheyya naṃ surakkhitaṃ; Tiṇṇaṃ aññataraṃ yāmaṃ, paṭijaggeyya paṇḍito.",
      "english": "",
      "sinhala": "",
      "paliTitle": ""
    },
    {
      "number": 158,
      "pali": "Attānameva paṭhamaṃ, patirūpe nivesaye; Athaññamanusāseyya, na kilisseyya paṇḍito.",
      "english": "",
      "sinhala": "",
      "paliTitle": ""
    },
    {
      "number": 159,
      "pali": "Attānaṃ ce tathā kayirā, yathāññamanusāsati; Sudanto vata dametha, attā hi kira duddamo.",
      "english": "",
      "sinhala": "",
      "paliTitle": ""
    },
    {
      "number": 160,
      "pali": "Attā hi attano nātho, ko hi nātho paro siyā; Attanā hi sudantena, nāthaṃ labhati dullabhaṃ.",
      "english": "",
      "sinhala": "",
      "paliTitle": ""
    },
    {
      "number": 161,
      "pali": "Attanā hi kataṃ pāpaṃ, attajaṃ attasambhavaṃ; Abhimatthati [abhimantati (sī. pī.)] dummedhaṃ, vajiraṃ vasmamayaṃ [vajiraṃva’mhamayaṃ (syā. ka.)] maṇiṃ.",
      "english": "",
      "sinhala": "",
      "paliTitle": ""
    },
    {
      "number": 162,
      "pali": "Yassa accantadussīlyaṃ, māluvā sālamivotthataṃ; Karoti so tathattānaṃ, yathā naṃ icchatī diso.",
      "english": "",
      "sinhala": "",
      "paliTitle": ""
    },
    {
      "number": 163,
      "pali": "Sukarāni asādhūni, attano ahitāni ca; Yaṃ ve hitañca sādhuñca, taṃ ve paramadukkaraṃ.",
      "english": "",
      "sinhala": "",
      "paliTitle": ""
    },
    {
      "number": 164,
      "pali": "Yo sāsanaṃ arahataṃ, ariyānaṃ dhammajīvinaṃ; Paṭikkosati dummedho, diṭṭhiṃ nissāya pāpikaṃ; Phalāni kaṭṭhakasseva, attaghātāya [attaghaññāya (sī. syā. pī.)] phallati.",
      "english": "",
      "sinhala": "",
      "paliTitle": ""
    },
    {
      "number": 165,
      "pali": "Attanā hi [attanāva (sī. syā. pī.)] kataṃ pāpaṃ, attanā saṃkilissati; Attanā akataṃ pāpaṃ, attanāva visujjhati; Suddhī asuddhi paccattaṃ, nāñño aññaṃ [nāññamañño(sī.)] visodhaye.",
      "english": "",
      "sinhala": "",
      "paliTitle": ""
    },
    {
      "number": 166,
      "pali": "Attadatthaṃ paratthena, bahunāpi na hāpaye; Attadatthamabhiññāya, sadatthapasuto siyā. Attavaggo dvādasamo niṭṭhito.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}