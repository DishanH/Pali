{
  "id": "dhp.11",
  "title": {
    "pali": "Jarāvaggo",
    "english": "",
    "sinhala": ""
  },
  "sections": [
    {
      "number": 146,
      "pali": "Ko nu hāso [kinnu hāso (ka.)] kimānando, niccaṃ pajjalite sati; Andhakārena onaddhā, padīpaṃ na gavesatha.",
      "english": "",
      "sinhala": "",
      "paliTitle": ""
    },
    {
      "number": 147,
      "pali": "Passa cittakataṃ bimbaṃ, arukāyaṃ samussitaṃ; Āturaṃ bahusaṅkappaṃ, yassa natthi dhuvaṃ ṭhiti.",
      "english": "",
      "sinhala": "",
      "paliTitle": ""
    },
    {
      "number": 148,
      "pali": "Parijiṇṇamidaṃ rūpaṃ, roganīḷaṃ [roganiḍḍhaṃ (sī. pī.), roganiddhaṃ (syā.)] pabhaṅguraṃ; Bhijjati pūtisandeho, maraṇantañhi jīvitaṃ.",
      "english": "",
      "sinhala": "",
      "paliTitle": ""
    },
    {
      "number": 149,
      "pali": "Yānimāni apatthāni [yānimāni apatthāni (sī. syā. pī.), yānimāni’paviddhāni (?)], alābūneva [alāpūneva (sī. syā. pī.)] sārade; Kāpotakāni aṭṭhīni, tāni disvāna kā rati.",
      "english": "",
      "sinhala": "",
      "paliTitle": ""
    },
    {
      "number": 150,
      "pali": "Aṭṭhīnaṃ nagaraṃ kataṃ, maṃsalohitalepanaṃ; Yattha jarā ca maccu ca, māno makkho ca ohito.",
      "english": "",
      "sinhala": "",
      "paliTitle": ""
    },
    {
      "number": 151,
      "pali": "Jīranti ve rājarathā sucittā, atho sarīrampi jaraṃ upeti; Satañca dhammo na jaraṃ upeti, santo have sabbhi pavedayanti.",
      "english": "",
      "sinhala": "",
      "paliTitle": ""
    },
    {
      "number": 152,
      "pali": "Appassutāyaṃ puriso, balibaddhova [balivaddova (sī. syā. pī.)] jīrati; Maṃsāni tassa vaḍḍhanti, paññā tassa na vaḍḍhati.",
      "english": "",
      "sinhala": "",
      "paliTitle": ""
    },
    {
      "number": 153,
      "pali": "Anekajātisaṃsāraṃ, sandhāvissaṃ anibbisaṃ; Gahakāraṃ [gahakārakaṃ (sī. syā. pī.)] gavesanto, dukkhā jāti punappunaṃ.",
      "english": "",
      "sinhala": "",
      "paliTitle": ""
    },
    {
      "number": 154,
      "pali": "Gahakāraka diṭṭhosi, puna gehaṃ na kāhasi; Sabbā te phāsukā bhaggā, gahakūṭaṃ visaṅkhataṃ; Visaṅkhāragataṃ cittaṃ, taṇhānaṃ khayamajjhagā.",
      "english": "",
      "sinhala": "",
      "paliTitle": ""
    },
    {
      "number": 155,
      "pali": "Acaritvā brahmacariyaṃ, aladdhā yobbane dhanaṃ; Jiṇṇakoñcāva jhāyanti, khīṇamaccheva pallale.",
      "english": "",
      "sinhala": "",
      "paliTitle": ""
    },
    {
      "number": 156,
      "pali": "Acaritvā brahmacariyaṃ, aladdhā yobbane dhanaṃ; Senti cāpātikhīṇāva, purāṇāni anutthunaṃ. Jarāvaggo ekādasamo niṭṭhito.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}