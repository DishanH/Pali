{
  "id": "dhp.23",
  "title": {
    "pali": "Nāgavaggo",
    "english": "",
    "sinhala": ""
  },
  "sections": [
    {
      "number": 320,
      "pali": "Ahaṃ nāgova saṅgāme, cāpato patitaṃ saraṃ; Ativākyaṃ titikkhissaṃ, dussīlo hi bahujjano.",
      "english": "",
      "sinhala": "",
      "paliTitle": ""
    },
    {
      "number": 321,
      "pali": "Dantaṃ nayanti samitiṃ, dantaṃ rājābhirūhati; Danto seṭṭho manussesu, yotivākyaṃ titikkhati.",
      "english": "",
      "sinhala": "",
      "paliTitle": ""
    },
    {
      "number": 322,
      "pali": "Varamassatarā dantā, ājānīyā ca [ājānīyāva (syā.)] sindhavā; Kuñjarā ca [kuñjarāva (syā.)] mahānāgā, attadanto tato varaṃ.",
      "english": "",
      "sinhala": "",
      "paliTitle": ""
    },
    {
      "number": 323,
      "pali": "Na hi etehi yānehi, gaccheyya agataṃ disaṃ; Yathāttanā sudantena, danto dantena gacchati.",
      "english": "",
      "sinhala": "",
      "paliTitle": ""
    },
    {
      "number": 324,
      "pali": "Dhanapālo [dhanapālako (sī. syā. kaṃ. pī.)] nāma kuñjaro, kaṭukabhedano [kaṭukappabhedano (sī. syā. pī.)] dunnivārayo; Baddho kabaḷaṃ na bhuñjati, sumarati [susarati (ka.)] nāgavanassa kuñjaro.",
      "english": "",
      "sinhala": "",
      "paliTitle": ""
    },
    {
      "number": 325,
      "pali": "Middhī yadā hoti mahagghaso ca, niddāyitā samparivattasāyī; Mahāvarāhova nivāpapuṭṭho, punappunaṃ gabbhamupeti mando.",
      "english": "",
      "sinhala": "",
      "paliTitle": ""
    },
    {
      "number": 326,
      "pali": "Idaṃ pure cittamacāri cārikaṃ, yenicchakaṃ yatthakāmaṃ yathāsukhaṃ; Tadajjahaṃ niggahessāmi yoniso, hatthippabhinnaṃ viya aṅkusaggaho.",
      "english": "",
      "sinhala": "",
      "paliTitle": ""
    },
    {
      "number": 327,
      "pali": "Appamādaratā hotha, sacittamanurakkhatha; Duggā uddharathattānaṃ, paṅke sannova [sattova (sī. pī.)] kuñjaro.",
      "english": "",
      "sinhala": "",
      "paliTitle": ""
    },
    {
      "number": 328,
      "pali": "Sace labhetha nipakaṃ sahāyaṃ, saddhiṃ caraṃ sādhuvihāridhīraṃ; Abhibhuyya sabbāni parissayāni, careyya tenattamano satīmā.",
      "english": "",
      "sinhala": "",
      "paliTitle": ""
    },
    {
      "number": 329,
      "pali": "No ce labhetha nipakaṃ sahāyaṃ, saddhiṃ caraṃ sādhuvihāridhīraṃ; Rājāva raṭṭhaṃ vijitaṃ pahāya, eko care mātaṅgaraññeva nāgo.",
      "english": "",
      "sinhala": "",
      "paliTitle": ""
    },
    {
      "number": 330,
      "pali": "Ekassa caritaṃ seyyo, natthi bāle sahāyatā; Eko care na ca pāpāni kayirā, appossukko mātaṅgaraññeva nāgo.",
      "english": "",
      "sinhala": "",
      "paliTitle": ""
    },
    {
      "number": 331,
      "pali": "Atthamhi jātamhi sukhā sahāyā, tuṭṭhī sukhā yā itarītarena; Puññaṃ sukhaṃ jīvitasaṅkhayamhi, sabbassa dukkhassa sukhaṃ pahānaṃ.",
      "english": "",
      "sinhala": "",
      "paliTitle": ""
    },
    {
      "number": 332,
      "pali": "Sukhā matteyyatā loke, atho petteyyatā sukhā; Sukhā sāmaññatā loke, atho brahmaññatā sukhā.",
      "english": "",
      "sinhala": "",
      "paliTitle": ""
    },
    {
      "number": 333,
      "pali": "Sukhaṃ yāva jarā sīlaṃ, sukhā saddhā patiṭṭhitā; Sukho paññāya paṭilābho, pāpānaṃ akaraṇaṃ sukhaṃ. Nāgavaggo tevīsatimo niṭṭhito.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}