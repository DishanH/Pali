{
  "id": "thag.6",
  "title": {
    "pali": "Chaṭṭhavaggo",
    "english": "",
    "sinhala": ""
  },
  "sections": [
    {
      "number": 1,
      "pali": "Godhikattheragāthā",
      "english": "",
      "sinhala": "",
      "paliTitle": ""
    },
    {
      "number": 51,
      "pali": "‘‘Vassati devo yathā sugītaṃ, channā me kuṭikā sukhā nivātā; Cittaṃ susamāhitañca mayhaṃ, atha ce patthayasi pavassa devā’’ti. … Godhiko thero….",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "Subāhuttheragāthā",
      "english": "",
      "sinhala": "",
      "paliTitle": ""
    },
    {
      "number": 52,
      "pali": "‘‘Vassati devo yathā sugītaṃ, channā me kuṭikā sukhā nivātā; Cittaṃ susamāhitañca kāye, atha ce patthayasi pavassa devā’’ti. … Subāhutthero….",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "Valliyattheragāthā",
      "english": "",
      "sinhala": "",
      "paliTitle": ""
    },
    {
      "number": 53,
      "pali": "‘‘Vassati devo yathā sugītaṃ, channā me kuṭikā sukhā nivātā; Tassaṃ viharāmi appamatto, atha ce patthayasi pavassa devā’’ti. … Valliyo thero….",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "Uttiyattheragāthā",
      "english": "",
      "sinhala": "",
      "paliTitle": ""
    },
    {
      "number": 54,
      "pali": "‘‘Vassati devo yathā sugītaṃ, channā me kuṭikā sukhā nivātā; Tassaṃ viharāmi adutiyo, atha ce patthayasi pavassa devā’’ti. … Uttiyo thero….",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "Añjanavaniyattheragāthā",
      "english": "",
      "sinhala": "",
      "paliTitle": ""
    },
    {
      "number": 55,
      "pali": "‘‘Āsandiṃ kuṭikaṃ katvā, ogayha añjanaṃ vanaṃ; Tisso vijjā anuppattā, kataṃ buddhassa sāsana’’nti. … Añjanavaniyo thero….",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "Kuṭivihārittheragāthā",
      "english": "",
      "sinhala": "",
      "paliTitle": ""
    },
    {
      "number": 56,
      "pali": "‘‘Ko kuṭikāyaṃ bhikkhu kuṭikāyaṃ, vītarāgo susamāhitacitto; Evaṃ jānāhi āvuso, amoghā te kuṭikā katā’’ti. … Kuṭivihāritthero….",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "Dutiyakuṭivihārittheragāthā",
      "english": "",
      "sinhala": "",
      "paliTitle": ""
    },
    {
      "number": 57,
      "pali": "‘‘Ayamāhu purāṇiyā kuṭi, aññaṃ patthayase navaṃ kuṭiṃ; Āsaṃ kuṭiyā virājaya, dukkhā bhikkhu puna navā kuṭī’’ti. … Dutiyakuṭivihāritthero….",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "Ramaṇīyakuṭikattheragāthā",
      "english": "",
      "sinhala": "",
      "paliTitle": ""
    },
    {
      "number": 58,
      "pali": "‘‘Ramaṇīyā me kuṭikā, saddhādeyyā manoramā; Na me attho kumārīhi, yesaṃ attho tahiṃ gacchatha nāriyo’’ti. … Ramaṇīyakuṭiko thero….",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "Kosalavihārittheragāthā",
      "english": "",
      "sinhala": "",
      "paliTitle": ""
    },
    {
      "number": 59,
      "pali": "‘‘Saddhāyāhaṃ pabbajito, araññe me kuṭikā katā; Appamatto ca ātāpī, sampajāno patissato’’ti [paṭissatoti (ka.)]. … Kosalavihāritthero….",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "Sīvalittheragāthā",
      "english": "",
      "sinhala": "",
      "paliTitle": ""
    },
    {
      "number": 60,
      "pali": "‘‘Te me ijjhiṃsu saṅkappā, yadattho pāvisiṃ kuṭiṃ; Vijjāvimuttiṃ paccesaṃ, mānānusayamujjaha’’nti. … Sīvalitthero…. Vaggo chaṭṭho niṭṭhito. Tassuddānaṃ – Godhiko ca subāhu ca, valliyo uttiyo isi; Añjanavaniyo thero, duve kuṭivihārino; Ramaṇīyakuṭiko ca, kosalavhayasīvalīti.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}