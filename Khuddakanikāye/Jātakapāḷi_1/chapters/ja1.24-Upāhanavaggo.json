{
  "id": "ja1.24",
  "title": {
    "pali": "Upāhanavaggo",
    "english": "",
    "sinhala": ""
  },
  "sections": [
    {
      "number": 231,
      "pali": "Upāhanajātakaṃ (2-9-1)",
      "english": "",
      "sinhala": "",
      "paliTitle": ""
    },
    {
      "number": 161,
      "pali": "Yathāpi kītā purisassupāhanā, sukhassa atthāya dukhaṃ udabbahe; Ghammābhitattā thalasā papīḷitā, tasseva pāde purisassa khādare.",
      "english": "",
      "sinhala": "",
      "paliTitle": ""
    },
    {
      "number": 162,
      "pali": "Evameva yo dukkulīno anariyo, tammāka [tamhāka (sī.), tumhāka (syā. pī.)] vijjañca sutañca ādiya; Tameva so tattha sutena khādati, anariyo vuccati dupāhanūpamoti [pānadūpamoti (sī. pī.)]. Upāhanajātakaṃ paṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 232,
      "pali": "Vīṇāguṇajātakaṃ (2-9-2)",
      "english": "",
      "sinhala": "",
      "paliTitle": ""
    },
    {
      "number": 163,
      "pali": "Ekacintito yamattho, bālo apariṇāyako; Na hi khujjena vāmena, bhoti saṅgantumarahasi.",
      "english": "",
      "sinhala": "",
      "paliTitle": ""
    },
    {
      "number": 164,
      "pali": "Purisūsabhaṃ maññamānā, ahaṃ khujjamakāmayiṃ; Soyaṃ saṃkuṭito seti, chinnatanti yathā viṇāti [thuṇāti (sī.)]. Vīṇāguṇajātakaṃ dutiyaṃ.",
      "english": "",
      "sinhala": "",
      "paliTitle": ""
    },
    {
      "number": 233,
      "pali": "Vikaṇṇajātakaṃ (2-9-3)",
      "english": "",
      "sinhala": "",
      "paliTitle": ""
    },
    {
      "number": 165,
      "pali": "Kāmaṃ yahiṃ icchasi tena gaccha, viddhosi mammamhi [mamasmi (ka.)] vikaṇṇakena; Hatosi bhattena suvāditena [savāditena (sī. syā. pī.)], lolo ca macche anubandhamāno.",
      "english": "",
      "sinhala": "",
      "paliTitle": ""
    },
    {
      "number": 166,
      "pali": "Evampi lokāmisaṃ opatanto, vihaññatī cittavasānuvattī; So haññati ñātisakhāna majjhe, macchānugo soriva suṃsumāroti [susumāro (ka.)]. Vikaṇṇajātakaṃ tatiyaṃ.",
      "english": "",
      "sinhala": "",
      "paliTitle": ""
    },
    {
      "number": 234,
      "pali": "Asitābhūjātakaṃ (2-9-4)",
      "english": "",
      "sinhala": "",
      "paliTitle": ""
    },
    {
      "number": 167,
      "pali": "Tvameva dānimakara [makari (syā.), makarā (ka. sī.)], yaṃ kāmo byagamā tayi; Soyaṃ appaṭisandhiko, kharachinnaṃva renukaṃ [rerukaṃ (sī. pī.)].",
      "english": "",
      "sinhala": "",
      "paliTitle": ""
    },
    {
      "number": 168,
      "pali": "Atricchaṃ [atricchā (sī. syā. pī.)] atilobhena, atilobhamadena ca; Evaṃ hāyati atthamhā, ahaṃva asitābhuyāti. Asitābhūjātakaṃ catutthaṃ.",
      "english": "",
      "sinhala": "",
      "paliTitle": ""
    },
    {
      "number": 235,
      "pali": "Vacchanakhajātakaṃ (2-9-5)",
      "english": "",
      "sinhala": "",
      "paliTitle": ""
    },
    {
      "number": 169,
      "pali": "Sukhā gharā vacchanakha, sahiraññā sabhojanā; Yattha bhutvā pivitvā ca, sayeyyātha anussuko.",
      "english": "",
      "sinhala": "",
      "paliTitle": ""
    },
    {
      "number": 170,
      "pali": "Gharā nānīhamānassa, gharā nābhaṇato musā; Gharā nādinnadaṇḍassa, paresaṃ anikubbato [anikrubbato (ka.)]; Evaṃ chiddaṃ durabhisambhavaṃ [durabhibhavaṃ (sī. pī.)], ko gharaṃ paṭipajjatīti. Vacchanakhajātakaṃ pañcamaṃ.",
      "english": "",
      "sinhala": "",
      "paliTitle": ""
    },
    {
      "number": 236,
      "pali": "Bakajātakaṃ (2-9-6)",
      "english": "",
      "sinhala": "",
      "paliTitle": ""
    },
    {
      "number": 171,
      "pali": "Bhaddako vatayaṃ pakkhī, dijo kumudasannibho; Vūpasantehi pakkhehi, mandamandova jhāyati.",
      "english": "",
      "sinhala": "",
      "paliTitle": ""
    },
    {
      "number": 172,
      "pali": "Nāssa sīlaṃ vijānātha, anaññāya pasaṃsatha; Amhe dijo na pāleti, tena pakkhī na phandatīti. Bakajātakaṃ chaṭṭhaṃ.",
      "english": "",
      "sinhala": "",
      "paliTitle": ""
    },
    {
      "number": 237,
      "pali": "Sāketajātakaṃ (2-9-7)",
      "english": "",
      "sinhala": "",
      "paliTitle": ""
    },
    {
      "number": 173,
      "pali": "Ko nu kho bhagavā hetu, ekacce idha puggale; Atīva hadayaṃ nibbāti, cittañcāpi pasīdati.",
      "english": "",
      "sinhala": "",
      "paliTitle": ""
    },
    {
      "number": 174,
      "pali": "Pubbeva sannivāsena, paccuppannahitena vā; Evaṃ taṃ jāyate pemaṃ, uppalaṃva yathodaketi. Sāketajātakaṃ sattamaṃ.",
      "english": "",
      "sinhala": "",
      "paliTitle": ""
    },
    {
      "number": 238,
      "pali": "Ekapadajātakaṃ (2-9-8)",
      "english": "",
      "sinhala": "",
      "paliTitle": ""
    },
    {
      "number": 175,
      "pali": "Iṅgha ekapadaṃ tāta, anekatthapadassitaṃ [padanissitaṃ (sī. pī.)]; Kiñci saṅgāhikaṃ brūsi, yenatthe sādhayemase.",
      "english": "",
      "sinhala": "",
      "paliTitle": ""
    },
    {
      "number": 176,
      "pali": "Dakkheyyekapadaṃ tāta, anekatthapadassitaṃ; Tañca sīlena saññuttaṃ, khantiyā upapāditaṃ; Alaṃ mitte sukhāpetuṃ, amittānaṃ dukhāya cāti. Ekapadajātakaṃ aṭṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 239,
      "pali": "Haritamaṇḍūkajātakaṃ (2-9-9)",
      "english": "",
      "sinhala": "",
      "paliTitle": ""
    },
    {
      "number": 177,
      "pali": "Āsīvisampi maṃ [āsīvisaṃ mamaṃ (sī. pī.)] santaṃ, paviṭṭhaṃ kumināmukhaṃ; Ruccate haritāmātā, yaṃ maṃ khādanti macchakā.",
      "english": "",
      "sinhala": "",
      "paliTitle": ""
    },
    {
      "number": 178,
      "pali": "Vilumpateva puriso, yāvassa upakappati; Yadā caññe vilumpanti, so vilutto vilumpatīti [viluppatīti (?)]. Haritamaṇḍūkajātakaṃ navamaṃ.",
      "english": "",
      "sinhala": "",
      "paliTitle": ""
    },
    {
      "number": 240,
      "pali": "Mahāpiṅgalajātakaṃ (2-9-10)",
      "english": "",
      "sinhala": "",
      "paliTitle": ""
    },
    {
      "number": 179,
      "pali": "Sabbo jano hiṃsito piṅgalena, tasmiṃ mate paccayā [paccayaṃ (sī. syā. pī.)] vedayanti; Piyo nu te āsi akaṇhanetto, kasmā nu tvaṃ rodasi dvārapāla.",
      "english": "",
      "sinhala": "",
      "paliTitle": ""
    },
    {
      "number": 180,
      "pali": "Na me piyo āsi akaṇhanetto, bhāyāmi paccāgamanāya tassa; Ito gato hiṃseyya maccurājaṃ, so hiṃsito āneyya puna idha.",
      "english": "",
      "sinhala": "",
      "paliTitle": ""
    },
    {
      "number": 181,
      "pali": "Daḍḍho vāhasahassehi, sitto ghaṭasatehi so; Parikkhatā ca sā bhūmi, mā bhāyi nāgamissatīti. Mahāpiṅgalajātakaṃ dasamaṃ. Upāhanavaggo navamo. Tassuddānaṃ – Varupāhana khujja vikaṇṇakako, asitābhuya pañcamavacchanakho; Dija pemavaruttamaekapadaṃ, kumināmukha piṅgalakena dasāti.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}