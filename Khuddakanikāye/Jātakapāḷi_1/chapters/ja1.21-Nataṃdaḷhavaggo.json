{
  "id": "ja1.21",
  "title": {
    "pali": "Nataṃdaḷhavaggo",
    "english": "",
    "sinhala": ""
  },
  "sections": [
    {
      "number": 201,
      "pali": "Bandhanāgārajātakaṃ (2-6-1)",
      "english": "",
      "sinhala": "",
      "paliTitle": ""
    },
    {
      "number": 101,
      "pali": "Na taṃ daḷhaṃ bandhanamāhu dhīrā, yadāyasaṃ dārujapabbajañca [babbajañca (sī.)]; Sārattarattā maṇikuṇḍalesu, puttesu dāresu ca yā apekkhā.",
      "english": "",
      "sinhala": "",
      "paliTitle": ""
    },
    {
      "number": 102,
      "pali": "Etaṃ daḷhaṃ bandhanamāhu dhīrā, ohārinaṃ sithilaṃ duppamuñcaṃ; Etampi chetvāna vajanti dhīrā, anapekkhino kāmasukhaṃ pahāyāti. Bandhanāgārajātakaṃ paṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 202,
      "pali": "Keḷisīlajātakaṃ (2-6-2)",
      "english": "",
      "sinhala": "",
      "paliTitle": ""
    },
    {
      "number": 103,
      "pali": "Haṃsā koñcā mayūrā ca, hatthayo [hatthino (sī.), hatthiyo (syā. pī.)] pasadā migā; Sabbe sīhassa bhāyanti, natthi kāyasmi tulyatā.",
      "english": "",
      "sinhala": "",
      "paliTitle": ""
    },
    {
      "number": 104,
      "pali": "Evameva manussesu, daharo cepi paññavā; So hi tattha mahā hoti, neva bālo sarīravāti. Keḷisīlajātakaṃ dutiyaṃ.",
      "english": "",
      "sinhala": "",
      "paliTitle": ""
    },
    {
      "number": 203,
      "pali": "Khaṇḍajātakaṃ (2-6-3)",
      "english": "",
      "sinhala": "",
      "paliTitle": ""
    },
    {
      "number": 105,
      "pali": "Virūpakkhehi me mettaṃ, mettaṃ erāpathehi me; Chabyāputtehi me mettaṃ, mettaṃ kaṇhāgotamakehi ca. Apādakehi me mettaṃ, mettaṃ dvipādakehi me; Catuppadehi me mettaṃ, mettaṃ bahuppadehi me. Mā maṃ apādako hiṃsi, mā maṃ hiṃsi dvipādako; Mā maṃ catuppado hiṃsi, mā maṃ hiṃsi bahuppado. Sabbe sattā sabbe pāṇā, sabbe bhūtā ca kevalā; Sabbe bhadrāni passantu, mā kañci [kiñci (syā. ka.)] pāpamāgamā.",
      "english": "",
      "sinhala": "",
      "paliTitle": ""
    },
    {
      "number": 106,
      "pali": "Appamāṇo buddho, appamāṇo dhammo; Appamāṇo saṅgho, pamāṇavantāni sarīsapāni [sirisapāni (sī. syā. pī.)]; Ahivicchikasatapadī, uṇṇanābhi [uṇṇānābhi (sī. syā. pī.)] sarabūmūsikā. Katā me rakkhā katā me parittā, paṭikkamantu bhūtāni; Sohaṃ namo bhagavato, namo sattannaṃ sammāsambuddhānanti. Khaṇḍajātakaṃ tatiyaṃ.",
      "english": "",
      "sinhala": "",
      "paliTitle": ""
    },
    {
      "number": 204,
      "pali": "Vīrakajātakaṃ (2-6-4)",
      "english": "",
      "sinhala": "",
      "paliTitle": ""
    },
    {
      "number": 107,
      "pali": "Api vīraka passesi, sakuṇaṃ mañjubhāṇakaṃ; Mayūragīvasaṅkāsaṃ, patiṃ mayhaṃ saviṭṭhakaṃ.",
      "english": "",
      "sinhala": "",
      "paliTitle": ""
    },
    {
      "number": 108,
      "pali": "Udakathalacarassa pakkhino, niccaṃ āmakamacchabhojino; Tassānukaraṃ saviṭṭhako, sevāle paliguṇṭhito matoti. Vīrakajātakaṃ catutthaṃ.",
      "english": "",
      "sinhala": "",
      "paliTitle": ""
    },
    {
      "number": 205,
      "pali": "Gaṅgeyyajātakaṃ (2-6-5)",
      "english": "",
      "sinhala": "",
      "paliTitle": ""
    },
    {
      "number": 109,
      "pali": "Sobhati maccho gaṅgeyyo, atho sobhati yāmuno [sobhanti macchā gaṅgeyyā, atho sobhanti yāmunā (syā. pī.)]; Catuppadoyaṃ puriso, nigrodhaparimaṇḍalo; Īsakāyata [īsamāyata (ka.)] gīvo ca, sabbeva atirocati.",
      "english": "",
      "sinhala": "",
      "paliTitle": ""
    },
    {
      "number": 110,
      "pali": "Yaṃ pucchito na taṃ akkhāsi [akkhā (sī. syā. pī.)], aññaṃ akkhāsi [akkhāti (syā. pī.)] pucchito; Attappasaṃsako poso, nāyaṃ asmāka ruccatīti. Gaṅgeyyajātakaṃ pañcamaṃ.",
      "english": "",
      "sinhala": "",
      "paliTitle": ""
    },
    {
      "number": 206,
      "pali": "Kuruṅgamigajātakaṃ (2-6-6)",
      "english": "",
      "sinhala": "",
      "paliTitle": ""
    },
    {
      "number": 111,
      "pali": "Iṅgha vaddhamayaṃ [vaddhamayaṃ (sī. syā. pī.)] pāsaṃ, chinda dantehi kacchapa; Ahaṃ tathā karissāmi, yathā nehiti luddako.",
      "english": "",
      "sinhala": "",
      "paliTitle": ""
    },
    {
      "number": 112,
      "pali": "Kacchapo pāvisī vāriṃ, kuruṅgo pāvisī vanaṃ; Satapatto dumaggamhā, dūre putte apānayīti. Kuruṅgamigajātakaṃ chaṭṭhaṃ.",
      "english": "",
      "sinhala": "",
      "paliTitle": ""
    },
    {
      "number": 207,
      "pali": "Assakajātakaṃ (2-6-7)",
      "english": "",
      "sinhala": "",
      "paliTitle": ""
    },
    {
      "number": 113,
      "pali": "Ayamassakarājena, deso vicarito mayā; Anukāmaya kāmena [anukāmayavanukāmena (sī. pī.)], piyena patinā saha.",
      "english": "",
      "sinhala": "",
      "paliTitle": ""
    },
    {
      "number": 114,
      "pali": "Navena sukhadukkhena, porāṇaṃ apidhīyati [apithīyati (sī. pī.), apithiyyati (syā.)]; Tasmā assakaraññāva, kīṭo piyataro mamāti. Assakajātakaṃ sattamaṃ.",
      "english": "",
      "sinhala": "",
      "paliTitle": ""
    },
    {
      "number": 208,
      "pali": "Susumārajātakaṃ (2-6-8)",
      "english": "",
      "sinhala": "",
      "paliTitle": ""
    },
    {
      "number": 115,
      "pali": "Alaṃ metehi ambehi, jambūhi panasehi ca; Yāni pāraṃ samuddassa, varaṃ mayhaṃ udumbaro.",
      "english": "",
      "sinhala": "",
      "paliTitle": ""
    },
    {
      "number": 116,
      "pali": "Mahatī vata te bondi, na ca paññā tadūpikā; Susumāra [suṃsumāra (sī. syā. pī.)] vañcito mesi, gaccha dāni yathāsukhanti. Susumārajātakaṃ aṭṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 209,
      "pali": "Kukkuṭajātakaṃ (2-6-9)",
      "english": "",
      "sinhala": "",
      "paliTitle": ""
    },
    {
      "number": 117,
      "pali": "Diṭṭhā mayā vane rukkhā, assakaṇṇā vibhīṭakā [vibhedakā (syā. ka.)]; Na tāni evaṃ sakkanti, yathā tvaṃ rukkha sakkasi.",
      "english": "",
      "sinhala": "",
      "paliTitle": ""
    },
    {
      "number": 118,
      "pali": "Purāṇakukkuṭo [kakkaro (sī. syā. pī.)] ayaṃ, bhetvā pañjaramāgato; Kusalo vāḷapāsānaṃ, apakkamati bhāsatīti. Kukkuṭa [kakkara (sī. syā. pī.)] jātakaṃ navamaṃ.",
      "english": "",
      "sinhala": "",
      "paliTitle": ""
    },
    {
      "number": 210,
      "pali": "Kandagalakajātakaṃ (2-6-10)",
      "english": "",
      "sinhala": "",
      "paliTitle": ""
    },
    {
      "number": 119,
      "pali": "Ambho ko nāma yaṃ rukkho, sinnapatto [sīnapatto (sī. pī.)] sakaṇṭako; Yattha ekappahārena, uttamaṅgaṃ vibhijjitaṃ [visāṭikaṃ (sī. syā. pī.), vighāṭitaṃ (sī. niyya)].",
      "english": "",
      "sinhala": "",
      "paliTitle": ""
    },
    {
      "number": 120,
      "pali": "Acāri vatāyaṃ vitudaṃ vanāni, kaṭṭhaṅgarukkhesu asārakesu; Athāsadā khadiraṃ jātasāraṃ [jātisāraṃ (ka.)], yatthabbhidā garuḷo uttamaṅganti. Kandagalaka [kandalaka (ka.)] jātakaṃ dasamaṃ. Nataṃdaḷhavaggo chaṭṭho. Tassuddānaṃ – Daḷhabandhana haṃsavaro ca puna, virūpakkha saviṭṭhaka macchavaro; Sakuruṅga saassaka ambavaro, puna kukkuṭako garuḷena dasāti.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}