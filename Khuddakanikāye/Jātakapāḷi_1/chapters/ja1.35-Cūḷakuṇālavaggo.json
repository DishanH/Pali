{
  "id": "ja1.35",
  "title": {
    "pali": "Cūḷakuṇālavaggo",
    "english": "",
    "sinhala": ""
  },
  "sections": [
    {
      "number": 341,
      "pali": "Kaṇḍarījātakaṃ (4-5-1)",
      "english": "",
      "sinhala": "",
      "paliTitle": ""
    },
    {
      "number": 161,
      "pali": "Narānamārāmakarāsu nārisu, anekacittāsu aniggahāsu ca; Sabbattha nāpītikarāpi [sabba’ttanā’pītikarāpi (sī. syā.)] ce siyā [siyuṃ (syā.)], na vissase titthasamā hi nāriyo.",
      "english": "",
      "sinhala": "",
      "paliTitle": ""
    },
    {
      "number": 162,
      "pali": "Yaṃ ve [yañca (syā. ka.)] disvā kaṇḍarīkinnarānaṃ [kinnarakinnarīnaṃ (syā.), kinnarīkinnarānaṃ (ka.)], sabbitthiyo na ramanti agāre; Taṃ tādisaṃ maccaṃ cajitvā bhariyā, aññaṃ disvā purisaṃ pīṭhasappiṃ.",
      "english": "",
      "sinhala": "",
      "paliTitle": ""
    },
    {
      "number": 163,
      "pali": "Bakassa ca bāvarikassa [pāvārikassa (sī.)] rañño, accantakāmānugatassa bhariyā; Avācarī [accācari (syā.), anācari (ka.)] paṭṭhavasānugassa [baddhavasānugassa (sī. syā.), pattavasānugatassa (ka.)], kaṃ vāpi itthī nāticare tadaññaṃ.",
      "english": "",
      "sinhala": "",
      "paliTitle": ""
    },
    {
      "number": 164,
      "pali": "Piṅgiyānī sabbalokissarassa, rañño piyā brahmadattassa bhariyā; Avācarī paṭṭhavasānugassa, taṃ vāpi sā nājjhagā kāmakāminīti. Kaṇḍarījātakaṃ [kinnarījātakaṃ (ka. sī. ka.), kuṇḍalikajātakaṃ (syā.)] paṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 342,
      "pali": "Vānarajātakaṃ (4-5-2)",
      "english": "",
      "sinhala": "",
      "paliTitle": ""
    },
    {
      "number": 165,
      "pali": "Asakkhiṃ vata attānaṃ, uddhātuṃ udakā thalaṃ; Na dānāhaṃ puna tuyhaṃ, vasaṃ gacchāmi vārija.",
      "english": "",
      "sinhala": "",
      "paliTitle": ""
    },
    {
      "number": 166,
      "pali": "Alametehi ambehi, jambūhi panasehi ca; Yāni pāraṃ samuddassa, varaṃ mayhaṃ udumbaro.",
      "english": "",
      "sinhala": "",
      "paliTitle": ""
    },
    {
      "number": 167,
      "pali": "Yo ca uppatitaṃ atthaṃ, na khippamanubujjhati; Amittavasamanveti, pacchā ca anutappati.",
      "english": "",
      "sinhala": "",
      "paliTitle": ""
    },
    {
      "number": 168,
      "pali": "Yo ca uppatitaṃ atthaṃ, khippameva nibodhati; Muccate sattusambādhā, na ca pacchānutappatīti. Vānarajātakaṃ dutiyaṃ.",
      "english": "",
      "sinhala": "",
      "paliTitle": ""
    },
    {
      "number": 343,
      "pali": "Kuntinījātakaṃ (4-5-3)",
      "english": "",
      "sinhala": "",
      "paliTitle": ""
    },
    {
      "number": 169,
      "pali": "Avasimha tavāgāre, niccaṃ sakkatapūjitā; Tvameva dānimakari, handa rāja vajāmahaṃ.",
      "english": "",
      "sinhala": "",
      "paliTitle": ""
    },
    {
      "number": 170,
      "pali": "Yo ve kate paṭikate, kibbise paṭikibbise; Evaṃ taṃ sammatī veraṃ, vasa kuntini māgamā.",
      "english": "",
      "sinhala": "",
      "paliTitle": ""
    },
    {
      "number": 171,
      "pali": "Na katassa ca kattā ca, metti [mettī (pī.), mittī (ka.)] sandhīyate puna; Hadayaṃ nānujānāti, gacchaññeva rathesabha.",
      "english": "",
      "sinhala": "",
      "paliTitle": ""
    },
    {
      "number": 172,
      "pali": "Katassa ceva kattā ca, metti sandhīyate puna; Dhīrānaṃ no ca bālānaṃ, vasa kuntini māgamāti. Kuntinījātakaṃ tatiyaṃ.",
      "english": "",
      "sinhala": "",
      "paliTitle": ""
    },
    {
      "number": 344,
      "pali": "Ambajātakaṃ (4-5-4)",
      "english": "",
      "sinhala": "",
      "paliTitle": ""
    },
    {
      "number": 173,
      "pali": "Yo nīliyaṃ maṇḍayati, saṇḍāsena vihaññati; Tassa sā vasamanvetu, yā te ambe avāhari.",
      "english": "",
      "sinhala": "",
      "paliTitle": ""
    },
    {
      "number": 174,
      "pali": "Vīsaṃ vā pañcavīsaṃ [paṇṇuvīsaṃ (ka. sī. pī.)] vā, ūnatiṃsaṃ va jātiyā; Tādisā pati mā laddhā [patiṃ mā laddhā (pī.), pati mā’lattha (?)], yā te ambe avāhari.",
      "english": "",
      "sinhala": "",
      "paliTitle": ""
    },
    {
      "number": 175,
      "pali": "Dīghaṃ gacchatu addhānaṃ, ekikā abhisārikā; Saṅkete pati mā adda [mā addasa (sī. pī.)], yā te ambe avāhari.",
      "english": "",
      "sinhala": "",
      "paliTitle": ""
    },
    {
      "number": 176,
      "pali": "Alaṅkatā suvasanā, mālinī candanussadā; Ekikā sayane setu, yā te ambe avāharīti. Ambajātakaṃ [ambacorajātakaṃ (ka. sī. pī.)] catutthaṃ.",
      "english": "",
      "sinhala": "",
      "paliTitle": ""
    },
    {
      "number": 345,
      "pali": "Gajakumbhajātakaṃ (4-5-5)",
      "english": "",
      "sinhala": "",
      "paliTitle": ""
    },
    {
      "number": 177,
      "pali": "Vanaṃ yadaggi dahati, pāvako kaṇhavattanī; Kathaṃ karosi pacalaka, evaṃ dandhaparakkamo.",
      "english": "",
      "sinhala": "",
      "paliTitle": ""
    },
    {
      "number": 178,
      "pali": "Bahūni rukkhachiddāni, pathabyā vivarāni ca; Tāni ce nābhisambhoma, hoti no kālapariyāyo.",
      "english": "",
      "sinhala": "",
      "paliTitle": ""
    },
    {
      "number": 179,
      "pali": "Yo dandhakāle tarati, taraṇīye ca dandhati; Sukkhapaṇṇaṃva akkamma, atthaṃ bhañjati attano.",
      "english": "",
      "sinhala": "",
      "paliTitle": ""
    },
    {
      "number": 180,
      "pali": "Yo dandhakāle dandheti, taraṇīye ca tārayi; Sasīva rattiṃ vibhajaṃ, tassattho paripūratīti. Gajakumbhajātakaṃ pañcamaṃ.",
      "english": "",
      "sinhala": "",
      "paliTitle": ""
    },
    {
      "number": 346,
      "pali": "Kesavajātakaṃ (4-5-6)",
      "english": "",
      "sinhala": "",
      "paliTitle": ""
    },
    {
      "number": 181,
      "pali": "Manussindaṃ jahitvāna, sabbakāmasamiddhinaṃ; Kathaṃ nu bhagavā kesī, kappassa ramati assame [ramatassame (ka.)].",
      "english": "",
      "sinhala": "",
      "paliTitle": ""
    },
    {
      "number": 182,
      "pali": "Sādūnī [sādhūni (ka. sī. syā. ka.)] ramaṇīyāni, santi vakkhā manoramā; Subhāsitāni kappassa, nārada ramayanti maṃ.",
      "english": "",
      "sinhala": "",
      "paliTitle": ""
    },
    {
      "number": 183,
      "pali": "Sālīnaṃ odanaṃ bhuñje, suciṃ maṃsūpasecanaṃ; Kathaṃ sāmākanīvāraṃ, aloṇaṃ chādayanti taṃ.",
      "english": "",
      "sinhala": "",
      "paliTitle": ""
    },
    {
      "number": 184,
      "pali": "Sāduṃ vā [asāduṃ (pī.)] yadi vāsāduṃ, appaṃ vā yadi vā bahuṃ; Vissattho yattha bhuñjeyya, vissāsaparamā rasāti. Kesavajātakaṃ [kesījātakaṃ (ka.)] chaṭṭhaṃ.",
      "english": "",
      "sinhala": "",
      "paliTitle": ""
    },
    {
      "number": 347,
      "pali": "Ayakūṭajātakaṃ (4-5-7)",
      "english": "",
      "sinhala": "",
      "paliTitle": ""
    },
    {
      "number": 185,
      "pali": "Sabbāyasaṃ kūṭamatippamāṇaṃ, paggayha yo [so (pī.)] tiṭṭhasi antalikkhe; Rakkhāya me [maṃ (sī.)] tvaṃ vihito nusajja, udāhu me cetayase [vāyamase (sī. syā.)] vadhāya.",
      "english": "",
      "sinhala": "",
      "paliTitle": ""
    },
    {
      "number": 186,
      "pali": "Dūto ahaṃ rājidha rakkhasānaṃ, vadhāya tuyhaṃ pahitohamasmi; Indo ca taṃ rakkhati devarājā, tenuttamaṅgaṃ na te [na hi (ka. sī. pī.), te na (ka.)] phālayāmi.",
      "english": "",
      "sinhala": "",
      "paliTitle": ""
    },
    {
      "number": 187,
      "pali": "Sace ca maṃ rakkhati devarājā, devānamindo maghavā sujampati; Kāmaṃ pisācā vinadantu sabbe, na santase rakkhasiyā pajāya.",
      "english": "",
      "sinhala": "",
      "paliTitle": ""
    },
    {
      "number": 188,
      "pali": "Kāmaṃ kandantu [kantantu (ka.), kaṇḍantu (syā.)] kumbhaṇḍā, sabbe paṃsupisācakā; Nālaṃ pisācā yuddhāya, mahatī sā vibhiṃsikāti [vibhesikāti (syā.), vihesikāti (pī.)]. Ayakūṭajātakaṃ sattamaṃ.",
      "english": "",
      "sinhala": "",
      "paliTitle": ""
    },
    {
      "number": 348,
      "pali": "Araññajātakaṃ (4-5-8)",
      "english": "",
      "sinhala": "",
      "paliTitle": ""
    },
    {
      "number": 189,
      "pali": "Araññā gāmamāgamma, kiṃsīlaṃ kiṃvataṃ ahaṃ; Purisaṃ tāta seveyyaṃ, taṃ me akkhāhi pucchito.",
      "english": "",
      "sinhala": "",
      "paliTitle": ""
    },
    {
      "number": 190,
      "pali": "Yo taṃ vissāsaye tāta, vissāsañca khameyya te; Sussūsī ca titikkhī ca, taṃ bhajehi ito [taṃ bhajeyyāsito (ka.)] gato.",
      "english": "",
      "sinhala": "",
      "paliTitle": ""
    },
    {
      "number": 191,
      "pali": "Yassa kāyena vācāya, manasā natthi dukkaṭaṃ; Urasīva patiṭṭhāya, taṃ bhajehi ito gato.",
      "english": "",
      "sinhala": "",
      "paliTitle": ""
    },
    {
      "number": 192,
      "pali": "Haliddirāgaṃ kapicittaṃ, purisaṃ rāgavirāginaṃ; Tādisaṃ tāta mā sevi, nimmanussampi ce siyāti. Araññajātakaṃ aṭṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 349,
      "pali": "Sandhibhedajātakaṃ (4-5-9)",
      "english": "",
      "sinhala": "",
      "paliTitle": ""
    },
    {
      "number": 193,
      "pali": "Neva itthīsu sāmaññaṃ, nāpi bhakkhesu sārathi; Athassa sandhibhedassa, passa yāva sucintitaṃ.",
      "english": "",
      "sinhala": "",
      "paliTitle": ""
    },
    {
      "number": 194,
      "pali": "Asi tikkhova maṃsamhi, pesuññaṃ parivattati; Yatthūsabhañca sīhañca, bhakkhayanti migādhamā.",
      "english": "",
      "sinhala": "",
      "paliTitle": ""
    },
    {
      "number": 195,
      "pali": "Imaṃ so sayanaṃ seti, yamimaṃ [yayimaṃ (sī. pī.), yimaṃ (ka.)] passasi sārathi; Yo vācaṃ sandhibhedassa, pisuṇassa nibodhati.",
      "english": "",
      "sinhala": "",
      "paliTitle": ""
    },
    {
      "number": 196,
      "pali": "Te janā sukhamedhanti, narā saggagatāriva; Ye vācaṃ sandhibhedassa, nāvabodhanti sārathīti. Sandhibhedajātakaṃ navamaṃ.",
      "english": "",
      "sinhala": "",
      "paliTitle": ""
    },
    {
      "number": 350,
      "pali": "Devatāpañhajātakaṃ (4-5-10)",
      "english": "",
      "sinhala": "",
      "paliTitle": ""
    },
    {
      "number": 197,
      "pali": "Hanti hatthehi pādehi, mukhañca parisumbhati; Sa ve rāja piyo hoti, kaṃ tena tvābhipassasi [mabhipassasi (sī.)].",
      "english": "",
      "sinhala": "",
      "paliTitle": ""
    },
    {
      "number": 198,
      "pali": "Akkosati yathākāmaṃ, āgamañcassa icchati; Sa ve rāja piyo hoti, kaṃ tena tvābhipassasi.",
      "english": "",
      "sinhala": "",
      "paliTitle": ""
    },
    {
      "number": 199,
      "pali": "Abbhakkhāti abhūtena, alikenābhisāraye; Sa ve rāja piyo hoti, kaṃ tena tvābhipassasi.",
      "english": "",
      "sinhala": "",
      "paliTitle": ""
    },
    {
      "number": 200,
      "pali": "Haraṃ annañca pānañca, vatthasenāsanāni ca; Aññadatthuharā santā, te ve rāja piyā honti; Kaṃ tena tvābhipassasīti. Devatāpañhajātakaṃ dasamaṃ. Cūḷakuṇālavaggo pañcamo. Tassuddānaṃ – Narānaṃ asakkhivasimhavaro, nīliyamaggivarañca puna; Puna rasāyasakūṭavaro, tathārañña sārathi hanti dasāti. Atha vagguddānaṃ – Kāliṅgaṃ [vivaraṃ (bahūsu)] pucimandañca, kuṭidūsaka kokilā [kuṭidūsaṃ bahubhāṇakaṃ (bahūsu)]; Cūḷakuṇālavaggo so, pañcamo suppakāsitoti. Catukkanipātaṃ niṭṭhitaṃ.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "Pañcakanipāto",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}