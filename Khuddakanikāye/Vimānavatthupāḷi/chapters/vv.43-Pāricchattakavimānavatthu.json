{
  "id": "vv.43",
  "title": {
    "pali": "Pāricchattakavimānavatthu",
    "english": "",
    "sinhala": ""
  },
  "sections": [
    {
      "number": 680,
      "pali": "‘‘Pāricchattake koviḷāre, ramaṇīye manorame; Dibbamālaṃ ganthamānā, gāyantī sampamodasi.",
      "english": "",
      "sinhala": "",
      "paliTitle": ""
    },
    {
      "number": 681,
      "pali": "‘‘Tassā te naccamānāya, aṅgamaṅgehi sabbaso; Dibbā saddā niccharanti, savanīyā manoramā.",
      "english": "",
      "sinhala": "",
      "paliTitle": ""
    },
    {
      "number": 682,
      "pali": "‘‘Tassā te naccamānāya, aṅgamaṅgehi sabbaso; Dibbā gandhā pavāyanti, sucigandhā manoramā.",
      "english": "",
      "sinhala": "",
      "paliTitle": ""
    },
    {
      "number": 683,
      "pali": "‘‘Vivattamānā kāyena, yā veṇīsu piḷandhanā. Tesaṃ suyyati nigghoso, tūriye pañcaṅgike yathā.",
      "english": "",
      "sinhala": "",
      "paliTitle": ""
    },
    {
      "number": 684,
      "pali": "‘‘Vaṭaṃsakā vātadhutā [vātadhūtā (sī. syā.)], vātena sampakampitā; Tesaṃ suyyati nigghoso, tūriye pañcaṅgike yathā.",
      "english": "",
      "sinhala": "",
      "paliTitle": ""
    },
    {
      "number": 685,
      "pali": "‘‘Yāpi te sirasmiṃ mālā, sucigandhā manoramā; Vāti gandho disā sabbā, rukkho mañjūsako yathā.",
      "english": "",
      "sinhala": "",
      "paliTitle": ""
    },
    {
      "number": 686,
      "pali": "‘‘Ghāyase taṃ sucigandhaṃ [suciṃ gandhaṃ (sī.)], rūpaṃ passasi amānusaṃ [mānusaṃ (pī.)]; Devate pucchitācikkha, kissa kammassidaṃ phala’’nti.",
      "english": "",
      "sinhala": "",
      "paliTitle": ""
    },
    {
      "number": 687,
      "pali": "‘‘Pabhassaraṃ accimantaṃ, vaṇṇagandhena saṃyutaṃ; Asokapupphamālāhaṃ, buddhassa upanāmayiṃ.",
      "english": "",
      "sinhala": "",
      "paliTitle": ""
    },
    {
      "number": 688,
      "pali": "‘‘Tāhaṃ kammaṃ karitvāna, kusalaṃ buddhavaṇṇitaṃ; Apetasokā sukhitā, sampamodāmanāmayā’’ti. Pāricchattakavimānaṃ dasamaṃ. Pāricchattakavaggo tatiyo niṭṭhito. Tassuddānaṃ – Uḷāro ucchu pallaṅko, latā ca guttilena ca; Daddallapesamallikā, visālakkhi pāricchattako; Vaggo tena pavuccatīti.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}