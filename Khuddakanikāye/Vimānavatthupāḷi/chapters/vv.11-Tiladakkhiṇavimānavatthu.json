{
  "id": "vv.11",
  "title": {
    "pali": "Tiladakkhiṇavimānavatthu",
    "english": "",
    "sinhala": ""
  },
  "sections": [
    {
      "number": 85,
      "pali": "‘‘Abhikkantena vaṇṇena, yā tvaṃ tiṭṭhasi devate; Obhāsentī disā sabbā, osadhī viya tārakā.",
      "english": "",
      "sinhala": "",
      "paliTitle": ""
    },
    {
      "number": 86,
      "pali": "‘‘Kena tetādiso vaṇṇo, kena te idha mijjhati; Uppajjanti ca te bhogā, ye keci manaso piyā.",
      "english": "",
      "sinhala": "",
      "paliTitle": ""
    },
    {
      "number": 87,
      "pali": "‘‘Pucchāmi taṃ devi mahānubhāve, manussabhūtā kimakāsi puññaṃ; Kenāsi evaṃ jalitānubhāvā, vaṇṇo ca te sabbadisā pabhāsatī’’ti.",
      "english": "",
      "sinhala": "",
      "paliTitle": ""
    },
    {
      "number": 88,
      "pali": "Sā devatā attamanā, moggallānena pucchitā; Pañhaṃ puṭṭhā viyākāsi, yassa kammassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 89,
      "pali": "‘Ahaṃ manussesu manussabhūtā, purimāya jātiyā manussaloke.",
      "english": "",
      "sinhala": "",
      "paliTitle": ""
    },
    {
      "number": 90,
      "pali": "‘‘Addasaṃ virajaṃ buddhaṃ, vippasannamanāvilaṃ; Āsajja dānaṃ adāsiṃ, akāmā tiladakkhiṇaṃ; Dakkhiṇeyyassa buddhassa, pasannā sehi pāṇibhi.",
      "english": "",
      "sinhala": "",
      "paliTitle": ""
    },
    {
      "number": 91,
      "pali": "‘‘Tena metādiso vaṇṇo, tena me idha mijjhati; Uppajjanti ca me bhogā, ye keci manaso piyā.",
      "english": "",
      "sinhala": "",
      "paliTitle": ""
    },
    {
      "number": 92,
      "pali": "‘‘Akkhāmi te bhikkhu mahānubhāva, manussabhūtā yamakāsi puññaṃ; Tenamhi evaṃ jalitānubhāvā, vaṇṇo ca me sabbadisā pabhāsatī’’ti. Tiladakkhiṇavimānaṃ dasamaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}