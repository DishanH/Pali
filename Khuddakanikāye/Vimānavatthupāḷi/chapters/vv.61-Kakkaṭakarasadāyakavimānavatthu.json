{
  "id": "vv.61",
  "title": {
    "pali": "Kakkaṭakarasadāyakavimānavatthu",
    "english": "",
    "sinhala": ""
  },
  "sections": [
    {
      "number": 910,
      "pali": "‘‘Uccamidaṃ maṇithūṇaṃ vimānaṃ, samantato dvādasa yojanāni; Kūṭāgārā sattasatā uḷārā, veḷuriyathambhā rucakatthatā [ruciratthatā (syā. ka.) 646 gāthāyaṃ ‘‘rucakupakiṇṇaṃ’’ti padassa saṃvaṇṇanā passitabbā] subhā.",
      "english": "",
      "sinhala": "",
      "paliTitle": ""
    },
    {
      "number": 911,
      "pali": "‘‘Tatthacchasi pivasi khādasi ca, dibbā ca vīṇā pavadanti vagguṃ [vaggu (sī. ka.), vaggū (syā.)]; Dibbā rasā kāmaguṇettha pañca, nāriyo ca naccanti suvaṇṇachannā.",
      "english": "",
      "sinhala": "",
      "paliTitle": ""
    },
    {
      "number": 912,
      "pali": "‘‘Kena tetādiso vaṇṇo, kena te idha mijjhati; Uppajjanti ca te bhogā, ye keci manaso piyā.",
      "english": "",
      "sinhala": "",
      "paliTitle": ""
    },
    {
      "number": 913,
      "pali": "‘‘Pucchāmi taṃ deva mahānubhāva, manussabhūto kimakāsi puññaṃ; Kenāsi evaṃ jalitānubhāvo, vaṇṇo ca te sabbadisā pabhāsatī’’ti.",
      "english": "",
      "sinhala": "",
      "paliTitle": ""
    },
    {
      "number": 914,
      "pali": "So devaputto attamano, moggallānena pucchito; Pañhaṃ puṭṭho viyākāsi, yassa kammassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 915,
      "pali": "‘‘Satisamuppādakaro, dvāre kakkaṭako ṭhito; Niṭṭhito jātarūpassa, sobhati dasapādako.",
      "english": "",
      "sinhala": "",
      "paliTitle": ""
    },
    {
      "number": 916,
      "pali": "‘‘Tena metādiso vaṇṇo, tena me idha mijjhati; Uppajjanti ca me bhogā, ye keci manaso piyā.",
      "english": "",
      "sinhala": "",
      "paliTitle": ""
    },
    {
      "number": 917,
      "pali": "‘‘Akkhāmi te bhikkhu mahānubhāva, manussabhūto yamakāsi puññaṃ; Tenamhi evaṃ jalitānubhāvo, vaṇṇo ca me sabbadisā pabhāsatī’’ti. Kakkaṭakarasadāyakavimānaṃ catutthaṃ. (Anantaraṃ pañcavimānaṃ yathā kakkaṭakarasadāyakavimānaṃ tathā vitthāretabbaṃ)",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}