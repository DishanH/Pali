{
  "id": "vv.41",
  "title": {
    "pali": "Mallikāvimānavatthu",
    "english": "",
    "sinhala": ""
  },
  "sections": [
    {
      "number": 658,
      "pali": "‘‘Pītavatthe pītadhaje, pītālaṅkārabhūsite; Pītantarāhi vaggūhi, apiḷandhāva sobhasi.",
      "english": "",
      "sinhala": "",
      "paliTitle": ""
    },
    {
      "number": 659,
      "pali": "‘‘Kā kambukāyūradhare [kakambukāyuradhare (syā.)], kañcanāveḷabhūsite; Hemajālakasañchanne [pacchanne (sī.)], nānāratanamālinī.",
      "english": "",
      "sinhala": "",
      "paliTitle": ""
    },
    {
      "number": 660,
      "pali": "‘‘Sovaṇṇamayā lohitaṅgamayā [lohitaṅkamayā (sī. syā.)] ca, muttāmayā veḷuriyamayā ca; Masāragallā sahalohitaṅgā [sahalohitaṅkā (sī.), sahalohitakā (syā.)], pārevatakkhīhi maṇīhi cittatā.",
      "english": "",
      "sinhala": "",
      "paliTitle": ""
    },
    {
      "number": 661,
      "pali": "‘‘Koci koci ettha mayūrasussaro, haṃsassa rañño karavīkasussaro; Tesaṃ saro suyyati vaggurūpo, pañcaṅgikaṃ tūriyamivappavāditaṃ.",
      "english": "",
      "sinhala": "",
      "paliTitle": ""
    },
    {
      "number": 662,
      "pali": "‘‘Ratho ca te subho vaggu [vaggū (syā.)], nānāratanacittito [nānāratanacittaṅgo (syā.)]; Nānāvaṇṇāhi dhātūhi, suvibhattova sobhati.",
      "english": "",
      "sinhala": "",
      "paliTitle": ""
    },
    {
      "number": 663,
      "pali": "‘‘Tasmiṃ rathe kañcanabimbavaṇṇe, yā tvaṃ [yattha (ka. sī. syā. ka.)] ṭhitā bhāsasi maṃ padesaṃ; Devate pucchitācikkha, kissa kammassidaṃ phala’’nti.",
      "english": "",
      "sinhala": "",
      "paliTitle": ""
    },
    {
      "number": 664,
      "pali": "‘‘Sovaṇṇajālaṃ maṇisoṇṇacittitaṃ [vicittaṃ (ka.), cittaṃ (sī. syā.)], muttācitaṃ hemajālena channaṃ [sañchannaṃ (ka.)]; Parinibbute gotame appameyye, pasannacittā ahamābhiropayiṃ.",
      "english": "",
      "sinhala": "",
      "paliTitle": ""
    },
    {
      "number": 665,
      "pali": "‘‘Tāhaṃ kammaṃ karitvāna, kusalaṃ buddhavaṇṇitaṃ; Apetasokā sukhitā, sampamodāmanāmayā’’ti. Mallikāvimānaṃ aṭṭhamaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}