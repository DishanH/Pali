{
  "id": "vv.87",
  "title": {
    "pali": "Suvaṇṇavimānavatthu",
    "english": "",
    "sinhala": ""
  },
  "sections": [
    {
      "number": 1134,
      "pali": "‘‘Sovaṇṇamaye pabbatasmiṃ, vimānaṃ sabbatopabhaṃ; Hemajālapaṭicchannaṃ [hemajālakapacchannaṃ (sī.)], kiṅkiṇi [kiṅkaṇika (syā. ka.), kiṅkiṇika (pī.)] jālakappitaṃ.",
      "english": "",
      "sinhala": "",
      "paliTitle": ""
    },
    {
      "number": 1135,
      "pali": "‘‘Aṭṭhaṃsā sukatā thambhā, sabbe veḷuriyāmayā; Ekamekāya aṃsiyā, ratanā satta nimmitā.",
      "english": "",
      "sinhala": "",
      "paliTitle": ""
    },
    {
      "number": 1136,
      "pali": "‘‘Veḷuriyasuvaṇṇassa, phalikā rūpiyassa ca; Masāragallamuttāhi, lohitaṅgamaṇīhi ca.",
      "english": "",
      "sinhala": "",
      "paliTitle": ""
    },
    {
      "number": 1137,
      "pali": "‘‘Citrā manoramā bhūmi, na tatthuddhaṃsatī rajo; Gopāṇasīgaṇā pītā, kūṭaṃ dhārenti nimmitā.",
      "english": "",
      "sinhala": "",
      "paliTitle": ""
    },
    {
      "number": 1138,
      "pali": "‘‘Sopāṇāni ca cattāri, nimmitā caturo disā; Nānāratanagabbhehi, ādiccova virocati.",
      "english": "",
      "sinhala": "",
      "paliTitle": ""
    },
    {
      "number": 1139,
      "pali": "‘‘Vediyā catasso tattha, vibhattā bhāgaso mitā; Daddallamānā ābhanti, samantā caturo disā.",
      "english": "",
      "sinhala": "",
      "paliTitle": ""
    },
    {
      "number": 1140,
      "pali": "‘‘Tasmiṃ vimāne pavare, devaputto mahappabho; Atirocasi vaṇṇena, udayantova bhāṇumā.",
      "english": "",
      "sinhala": "",
      "paliTitle": ""
    },
    {
      "number": 1141,
      "pali": "‘‘Dānassa te idaṃ phalaṃ, atho sīlassa vā pana; Atho añjalikammassa, taṃ me akkhāhi pucchito’’.",
      "english": "",
      "sinhala": "",
      "paliTitle": ""
    },
    {
      "number": 1142,
      "pali": "So devaputto attamano…pe… yassa kammassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 1143,
      "pali": "‘‘Ahaṃ andhakavindasmiṃ, buddhassādiccabandhuno; Vihāraṃ satthu kāresiṃ, pasanno sehi pāṇibhi.",
      "english": "",
      "sinhala": "",
      "paliTitle": ""
    },
    {
      "number": 1144,
      "pali": "‘‘Tattha gandhañca mālañca, paccayañca [paccaggañca (sī.), paccagghañca (?)] vilepanaṃ; Vihāraṃ satthu adāsiṃ, vippasannena cetasā; Tena mayhaṃ idaṃ laddhaṃ, vasaṃ vattemi nandane.",
      "english": "",
      "sinhala": "",
      "paliTitle": ""
    },
    {
      "number": 1145,
      "pali": "‘‘Nandane ca vane [nandane pavane (sī. syā.)] ramme, nānādijagaṇāyute; Ramāmi naccagītehi, accharāhi purakkhato’’ti. Suvaṇṇavimānaṃ catutthaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}