{
  "id": "vv.50",
  "title": {
    "pali": "Vihāravimānavatthu",
    "english": "",
    "sinhala": ""
  },
  "sections": [
    {
      "number": 729,
      "pali": "‘‘Abhikkantena vaṇṇena…pe… osadhī viya tārakā.",
      "english": "",
      "sinhala": "",
      "paliTitle": ""
    },
    {
      "number": 730,
      "pali": "‘‘Tassā te naccamānāya, aṅgamaṅgehi sabbaso; Dibbā saddā niccharanti, savanīyā manoramā.",
      "english": "",
      "sinhala": "",
      "paliTitle": ""
    },
    {
      "number": 731,
      "pali": "‘‘Tassā te naccamānāya, aṅgamaṅgehi sabbaso; Dibbā gandhā pavāyanti, sucigandhā manoramā.",
      "english": "",
      "sinhala": "",
      "paliTitle": ""
    },
    {
      "number": 732,
      "pali": "‘‘Vivattamānā kāyena, yā veṇīsu piḷandhanā; Tesaṃ suyyati nigghoso, turiye pañcaṅgike yathā.",
      "english": "",
      "sinhala": "",
      "paliTitle": ""
    },
    {
      "number": 733,
      "pali": "‘‘Vaṭaṃsakā vātadhutā, vātena sampakampitā; Tesaṃ suyyati nigghoso, turiye pañcaṅgike yathā.",
      "english": "",
      "sinhala": "",
      "paliTitle": ""
    },
    {
      "number": 734,
      "pali": "‘‘Yāpi te sirasmiṃ mālā, sucigandhā manoramā; Vāti gandho disā sabbā, rukkho mañjūsako yathā.",
      "english": "",
      "sinhala": "",
      "paliTitle": ""
    },
    {
      "number": 735,
      "pali": "‘‘Ghāyase taṃ sucigandhaṃ, rūpaṃ passasi amānusaṃ; Devate pucchitācikkha, kissa kammassidaṃ phala’’nti.",
      "english": "",
      "sinhala": "",
      "paliTitle": ""
    },
    {
      "number": 736,
      "pali": "‘‘Sāvatthiyaṃ mayhaṃ sakhī bhadante, saṅghassa kāresi mahāvihāraṃ; Tatthappasannā ahamānumodiṃ, disvā agārañca piyañca metaṃ.",
      "english": "",
      "sinhala": "",
      "paliTitle": ""
    },
    {
      "number": 737,
      "pali": "‘‘Tāyeva me suddhanumodanāya, laddhaṃ vimānabbhutadassaneyyaṃ; Samantato soḷasayojanāni, vehāyasaṃ gacchati iddhiyā mama.",
      "english": "",
      "sinhala": "",
      "paliTitle": ""
    },
    {
      "number": 738,
      "pali": "‘‘Kūṭāgārā nivesā me, vibhattā bhāgaso mitā; Daddallamānā ābhanti, samantā satayojanaṃ.",
      "english": "",
      "sinhala": "",
      "paliTitle": ""
    },
    {
      "number": 739,
      "pali": "‘‘Pokkharañño ca me ettha, puthulomanisevitā; Acchodakā [acchodikā (sī.)] vippasannā, soṇṇavālukasanthatā.",
      "english": "",
      "sinhala": "",
      "paliTitle": ""
    },
    {
      "number": 740,
      "pali": "‘‘Nānāpadumasañchannā, puṇḍarīkasamotatā [paṇḍarīkasamonatā (sī.)]; Surabhī sampavāyanti, manuññā māluteritā.",
      "english": "",
      "sinhala": "",
      "paliTitle": ""
    },
    {
      "number": 741,
      "pali": "‘‘Jambuyo panasā tālā, nāḷikeravanāni ca; Antonivesane jātā, nānārukkhā aropimā.",
      "english": "",
      "sinhala": "",
      "paliTitle": ""
    },
    {
      "number": 742,
      "pali": "‘‘Nānātūriyasaṅghuṭṭhaṃ, accharāgaṇaghositaṃ; Yopi maṃ supine passe, sopi vitto siyā naro.",
      "english": "",
      "sinhala": "",
      "paliTitle": ""
    },
    {
      "number": 743,
      "pali": "‘‘Etādisaṃ abbhutadassaneyyaṃ, vimānaṃ sabbasopabhaṃ; Mama kammehi nibbattaṃ, alaṃ puññāni kātave’’ti.",
      "english": "",
      "sinhala": "",
      "paliTitle": ""
    },
    {
      "number": 744,
      "pali": "‘‘Tāyeva te suddhanumodanāya, laddhaṃ vimānabbhutadassaneyyaṃ; Yā ceva sā dānamadāsi nārī, tassā gatiṃ brūhi kuhiṃ uppannā [upapannā (ka.)] sā’’ti.",
      "english": "",
      "sinhala": "",
      "paliTitle": ""
    },
    {
      "number": 745,
      "pali": "‘‘Yā sā ahu mayhaṃ sakhī bhadante, saṅghassa kāresi mahāvihāraṃ; Viññātadhammā sā adāsi dānaṃ, uppannā nimmānaratīsu devesu.",
      "english": "",
      "sinhala": "",
      "paliTitle": ""
    },
    {
      "number": 746,
      "pali": "‘‘Pajāpatī tassa sunimmitassa, acintiyā kammavipākā tassa; Yametaṃ pucchasi kuhiṃ uppannā [upapannā (ka.)] sāti, taṃ te viyākāsiṃ anaññathā ahaṃ.",
      "english": "",
      "sinhala": "",
      "paliTitle": ""
    },
    {
      "number": 747,
      "pali": "‘‘Tenahaññepi samādapetha, saṅghassa dānāni dadātha vittā; Dhammañca suṇātha pasannamānasā, sudullabho laddho manussalābho.",
      "english": "",
      "sinhala": "",
      "paliTitle": ""
    },
    {
      "number": 748,
      "pali": "‘‘Yaṃ maggaṃ maggādhipatī adesayi [maggādhipatyadesayi (sī.)], brahmassaro kañcanasannibhattaco; Saṅghassa dānāni dadātha vittā, mahapphalā yattha bhavanti dakkhiṇā.",
      "english": "",
      "sinhala": "",
      "paliTitle": ""
    },
    {
      "number": 749,
      "pali": "[khu. pā. 6.6; su. ni. 229] ‘‘Ye puggalā aṭṭha sataṃ pasatthā, cattāri etāni yugāni honti; Te dakkhiṇeyyā sugatassa sāvakā, etesu dinnāni mahapphalāni.",
      "english": "",
      "sinhala": "",
      "paliTitle": ""
    },
    {
      "number": 750,
      "pali": "[vi. va. 641] ‘‘Cattāro ca paṭipannā, cattāro ca phale ṭhitā; Esa saṅgho ujubhūto, paññāsīlasamāhito.",
      "english": "",
      "sinhala": "",
      "paliTitle": ""
    },
    {
      "number": 751,
      "pali": "[vi. va. 642] ‘‘Yajamānānaṃ manussānaṃ, puññapekkhāna pāṇinaṃ; Karotaṃ opadhikaṃ puññaṃ, saṅghe dinnaṃ mahapphalaṃ.",
      "english": "",
      "sinhala": "",
      "paliTitle": ""
    },
    {
      "number": 752,
      "pali": "[vi. va. 643] ‘‘Eso hi saṅgho vipulo mahaggato, esappameyyo udadhīva sāgaro; Etehi seṭṭhā naravīrasāvakā, pabhaṅkarā dhammamudīrayanti [natthettha pāṭhabhedo].",
      "english": "",
      "sinhala": "",
      "paliTitle": ""
    },
    {
      "number": 753,
      "pali": "[vi. va. 644] ‘‘Tesaṃ sudinnaṃ suhutaṃ suyiṭṭhaṃ, ye saṅghamuddissa dadanti dānaṃ; Sā dakkhiṇā saṅghagatā patiṭṭhitā, mahapphalā lokavidūna [lokavidūhi (ka.)] vaṇṇitā.",
      "english": "",
      "sinhala": "",
      "paliTitle": ""
    },
    {
      "number": 754,
      "pali": "‘‘Etādisaṃ yaññamanussarantā, ye vedajātā vicaranti loke; Vineyya maccheramalaṃ samūlaṃ, aninditā saggamupenti ṭhāna’’nti. Vihāravimānaṃ chaṭṭhaṃ. Bhāṇavāraṃ dutiyaṃ niṭṭhitaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}