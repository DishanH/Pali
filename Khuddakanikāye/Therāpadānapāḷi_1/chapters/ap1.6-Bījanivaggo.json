{
  "id": "ap1.6",
  "title": {
    "pali": "Bījanivaggo",
    "english": "",
    "sinhala": ""
  },
  "sections": [
    {
      "number": 1,
      "pali": "Vidhūpanadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 1,
      "pali": "‘‘Padumuttarabuddhassa, lokajeṭṭhassa tādino; Bījanikā [vījanikā (sī. syā.)] mayā dinnā, dvipadindassa tādino.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "‘‘Sakaṃ cittaṃ pasādetvā, paggahetvāna añjaliṃ; Sambuddhamabhivādetvā, pakkamiṃ uttarāmukho.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "‘‘Bījaniṃ paggahetvāna, satthā lokagganāyako [loke anuttaro (sī.)]; Bhikkhusaṅghe ṭhito santo, imā gāthā abhāsatha.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "‘‘‘Iminā bījanidānena, cittassa paṇidhīhi [cetanāpaṇidhīhi (aññattha)] ca; Kappānaṃ satasahassaṃ, vinipātaṃ na gacchati’.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "‘‘Āraddhavīriyo pahitatto, cetoguṇasamāhito; Jātiyā sattavassohaṃ, arahattaṃ apāpuṇiṃ.",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "‘‘Saṭṭhikappasahassamhi, bījamānasanāmakā; Soḷasāsiṃsu rājāno, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "‘‘Paṭisambhidā catasso, vimokkhāpi ca aṭṭhime; Chaḷabhiññā sacchikatā, kataṃ buddhassa sāsanaṃ’’. Itthaṃ sudaṃ āyasmā vidhūpanadāyako thero imā gāthāyo abhāsitthāti. Vidhūpanadāyakattherassāpadānaṃ paṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "Sataraṃsittheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "‘‘Ubbiddhaṃ selamāruyha, nisīdi purisuttamo; Pabbatassāvidūramhi, brāhmaṇo mantapāragū.",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "‘‘Upaviṭṭhaṃ mahāvīraṃ, devadevaṃ narāsabhaṃ; Añjaliṃ paggahetvāna, santhaviṃ lokanāyakaṃ.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "‘‘‘Esa buddho mahāvīro, varadhammappakāsako; Jalati aggikhandhova, bhikkhusaṅghapurakkhato.",
      "english": "",
      "sinhala": "",
      "paliTitle": ""
    },
    {
      "number": 11,
      "pali": "‘‘‘Mahāsamuddova‘kkhubbho [’kkhobho (sī. syā.)], aṇṇavova duruttaro; Migarājāvasambhīto [chambhito (ka.)], dhammaṃ deseti cakkhumā’.",
      "english": "",
      "sinhala": "",
      "paliTitle": ""
    },
    {
      "number": 12,
      "pali": "‘‘Mama saṅkappamaññāya, padumuttaranāyako; Bhikkhusaṅghe ṭhito satthā, imā gāthā abhāsatha.",
      "english": "",
      "sinhala": "",
      "paliTitle": ""
    },
    {
      "number": 13,
      "pali": "‘‘‘Yenāyaṃ [yenāhaṃ (ka.)] añjalī dinno, buddhaseṭṭho ca thomito; Tiṃsakappasahassāni, devarajjaṃ karissati.",
      "english": "",
      "sinhala": "",
      "paliTitle": ""
    },
    {
      "number": 14,
      "pali": "‘‘‘Kappasatasahassamhi, aṅgīrasasanāmako; Vivaṭṭacchado [vivatthacchaddo (sī.)] sambuddho, uppajjissati tāvade.",
      "english": "",
      "sinhala": "",
      "paliTitle": ""
    },
    {
      "number": 15,
      "pali": "‘‘‘Tassa dhammesu dāyādo, oraso dhammanimmito; Sataraṃsīti nāmena, arahā so bhavissati’.",
      "english": "",
      "sinhala": "",
      "paliTitle": ""
    },
    {
      "number": 16,
      "pali": "‘‘Jātiyā sattavassohaṃ, pabbajiṃ anagāriyaṃ; Sataraṃsimhi nāmena, pabhā niddhāvate mama.",
      "english": "",
      "sinhala": "",
      "paliTitle": ""
    },
    {
      "number": 17,
      "pali": "‘‘Maṇḍape rukkhamūle vā, jhāyī jhānarato ahaṃ; Dhāremi antimaṃ dehaṃ, sammāsambuddhasāsane.",
      "english": "",
      "sinhala": "",
      "paliTitle": ""
    },
    {
      "number": 18,
      "pali": "‘‘Saṭṭhikappasahassamhi, caturo rāmanāmakā; Sattaratanasampannā, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 19,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā sataraṃsi thero imā gāthāyo abhāsitthāti. Sataraṃsittherassāpadānaṃ dutiyaṃ.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "Sayanadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 20,
      "pali": "‘‘Padumuttarabuddhassa, sabbalokānukampino; Sayanaṃ tassa pādāsiṃ, vippasannena cetasā.",
      "english": "",
      "sinhala": "",
      "paliTitle": ""
    },
    {
      "number": 21,
      "pali": "‘‘Tena sayanadānena, sukhette bījasampadā; Bhogā nibbattare tassa, sayanassa idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 22,
      "pali": "‘‘Ākāse seyyaṃ kappemi, dhāremi pathaviṃ imaṃ; Pāṇesu me issariyaṃ, sayanassa idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 23,
      "pali": "‘‘Pañcakappasahassamhi, aṭṭha āsuṃ mahātejā [mahāvarā (sī.), mahāvīrā (syā.)]; Catuttiṃse kappasate, caturo ca mahabbalā.",
      "english": "",
      "sinhala": "",
      "paliTitle": ""
    },
    {
      "number": 24,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā sayanadāyako thero imā gāthāyo abhāsitthāti. Sayanadāyakattherassāpadānaṃ tatiyaṃ.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "Gandhodakiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 25,
      "pali": "‘‘Padumuttarabuddhassa, mahābodhimaho ahu; Vicittaṃ ghaṭamādāya, gandhodakamadāsahaṃ.",
      "english": "",
      "sinhala": "",
      "paliTitle": ""
    },
    {
      "number": 26,
      "pali": "‘‘Nhānakāle ca bodhiyā, mahāmegho pavassatha; Ninnādo ca mahā āsi, asaniyā phalantiyā.",
      "english": "",
      "sinhala": "",
      "paliTitle": ""
    },
    {
      "number": 27,
      "pali": "‘‘Tenevāsanivegena, tattha kālaṅkato [kālakato (sī. syā.)] ahaṃ [ahuṃ (sī.)]; Devaloke ṭhito santo, imā gāthā abhāsahaṃ.",
      "english": "",
      "sinhala": "",
      "paliTitle": ""
    },
    {
      "number": 28,
      "pali": "‘‘‘Aho buddho aho dhammo, aho no satthusampadā; Kaḷevaraṃ [kalebaraṃ (sī.)] me patitaṃ, devaloke ramāmahaṃ.",
      "english": "",
      "sinhala": "",
      "paliTitle": ""
    },
    {
      "number": 29,
      "pali": "‘‘‘Ubbiddhaṃ bhavanaṃ mayhaṃ, satabhūmaṃ samuggataṃ; Kaññāsatasahassāni, parivārenti maṃ sadā.",
      "english": "",
      "sinhala": "",
      "paliTitle": ""
    },
    {
      "number": 30,
      "pali": "‘‘‘Ābādhā me na vijjanti, soko mayhaṃ na vijjati; Pariḷāhaṃ na passāmi, puññakammassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 31,
      "pali": "‘‘‘Aṭṭhavīse kappasate, rājā saṃvasito ahuṃ; Sattaratanasampanno, cakkavattī mahabbalo’.",
      "english": "",
      "sinhala": "",
      "paliTitle": ""
    },
    {
      "number": 32,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā gandhodakiyo thero imā gāthāyo abhāsitthāti. Gandhodakiyattherassāpadānaṃ catutthaṃ.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "Opavayhattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 33,
      "pali": "‘‘Padumuttarabuddhassa, ājānīyamadāsahaṃ; Niyyādetvāna sambuddhe [sambuddhaṃ (sī. ka.)], agamāsiṃ sakaṃ gharaṃ.",
      "english": "",
      "sinhala": "",
      "paliTitle": ""
    },
    {
      "number": 34,
      "pali": "‘‘Devalo nāma nāmena, satthuno aggasāvako; Varadhammassa dāyādo, āgacchi mama santikaṃ.",
      "english": "",
      "sinhala": "",
      "paliTitle": ""
    },
    {
      "number": 35,
      "pali": "‘‘Sapattabhāro bhagavā, ājāneyyo na kappati; Tava saṅkappamaññāya, adhivāsesi cakkhumā.",
      "english": "",
      "sinhala": "",
      "paliTitle": ""
    },
    {
      "number": 36,
      "pali": "‘‘Agghāpetvā vātajavaṃ, sindhavaṃ sīghavāhanaṃ; Padumuttarabuddhassa, khamanīyamadāsahaṃ.",
      "english": "",
      "sinhala": "",
      "paliTitle": ""
    },
    {
      "number": 37,
      "pali": "‘‘Yaṃ yaṃ yonupapajjāmi, devattaṃ atha mānusaṃ [deve ca mānuse bhave (sī. ka.)]; Khamanīyaṃ vātajavaṃ, cittaṃ nibbattate [ājānīyā vātajavā, vitti nibbattare (syā.), khamanīyā vātajavā, cittā nibbattare (sī.)] mama.",
      "english": "",
      "sinhala": "",
      "paliTitle": ""
    },
    {
      "number": 38,
      "pali": "‘‘Lābhaṃ tesaṃ suladdhaṃva, ye labhantupasampadaṃ; Punapi payirupāseyyaṃ, buddho loke sace bhave.",
      "english": "",
      "sinhala": "",
      "paliTitle": ""
    },
    {
      "number": 39,
      "pali": "‘‘Aṭṭhavīsatikkhattuṃhaṃ, rājā āsiṃ mahabbalo; Cāturanto vijitāvī, jambusaṇḍassa [jambudīpassa (syā.), jambumaṇḍassa (ka.)] jambuissaro.",
      "english": "",
      "sinhala": "",
      "paliTitle": ""
    },
    {
      "number": 40,
      "pali": "‘‘Idaṃ pacchimakaṃ mayhaṃ, carimo vattate bhavo; Pattosmi acalaṃ ṭhānaṃ, hitvā jayaparājayaṃ.",
      "english": "",
      "sinhala": "",
      "paliTitle": ""
    },
    {
      "number": 41,
      "pali": "‘‘Catutiṃsasahassamhi, mahātejosi khattiyo; Sataratanasampanno, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 42,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā opavayho thero imā gāthāyo abhāsitthāti. Opavayhattherassāpadānaṃ pañcamaṃ.",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "Saparivārāsanattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 43,
      "pali": "‘‘Padumuttarabuddhassa, piṇḍapātaṃ adāsahaṃ; Gantvā kiliṭṭhakaṃ ṭhānaṃ [taṃ bhojanaṭṭhānaṃ (sī.)], mallikāhi parikkhitaṃ [parikkhipiṃ (sī.)].",
      "english": "",
      "sinhala": "",
      "paliTitle": ""
    },
    {
      "number": 44,
      "pali": "‘‘Tamhāsanamhi āsīno, buddho lokagganāyako; Akittayi piṇḍapātaṃ, ujubhūto samāhito.",
      "english": "",
      "sinhala": "",
      "paliTitle": ""
    },
    {
      "number": 45,
      "pali": "‘‘Yathāpi bhaddake khette, bījaṃ appampi ropitaṃ; Sammā dhāraṃ pavecchante, phalaṃ toseti kassakaṃ.",
      "english": "",
      "sinhala": "",
      "paliTitle": ""
    },
    {
      "number": 46,
      "pali": "‘‘Tathevāyaṃ piṇḍapāto, sukhette ropito tayā; Bhave nibbattamānamhi, phalaṃ te [nibbattamānaṃ hi, phalato (sī.)] tosayissati [tappayissati (ka.)].",
      "english": "",
      "sinhala": "",
      "paliTitle": ""
    },
    {
      "number": 47,
      "pali": "‘‘Idaṃ vatvāna sambuddho, jalajuttamanāmako; Piṇḍapātaṃ gahetvāna, pakkāmi uttarāmukho.",
      "english": "",
      "sinhala": "",
      "paliTitle": ""
    },
    {
      "number": 48,
      "pali": "‘‘Saṃvuto pātimokkhasmiṃ, indriyesu ca pañcasu; Pavivekamanuyutto, viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 49,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā saparivārāsano thero imā gāthāyo abhāsitthāti. Saparivārāsanattherassāpadānaṃ chaṭṭhaṃ.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "Pañcadīpakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 50,
      "pali": "‘‘Padumuttarabuddhassa, sabbabhūtānukampino; Saddahitvāna [susaṇṭhahitvā (sī.)] saddhamme, ujudiṭṭhi ahosahaṃ.",
      "english": "",
      "sinhala": "",
      "paliTitle": ""
    },
    {
      "number": 51,
      "pali": "‘‘Padīpadānaṃ pādāsiṃ, parivāretvāna bodhiyaṃ; Saddahanto padīpāni, akariṃ tāvade ahaṃ.",
      "english": "",
      "sinhala": "",
      "paliTitle": ""
    },
    {
      "number": 52,
      "pali": "‘‘Yaṃ yaṃ yonupapajjāmi, devattaṃ atha mānusaṃ; Ākāse ukkaṃ dhārenti, dīpadānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 53,
      "pali": "‘‘Tirokuṭṭaṃ tiroselaṃ, samatiggayha pabbataṃ; Samantā yojanasataṃ, dassanaṃ anubhomahaṃ.",
      "english": "",
      "sinhala": "",
      "paliTitle": ""
    },
    {
      "number": 54,
      "pali": "‘‘Tena kammāvasesena, pattomhi āsavakkhayaṃ; Dhāremi antimaṃ dehaṃ, dvipadindassa sāsane.",
      "english": "",
      "sinhala": "",
      "paliTitle": ""
    },
    {
      "number": 55,
      "pali": "‘‘Catuttiṃse kappasate, satacakkhusanāmakā; Rājāhesuṃ mahātejā, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 56,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā pañcadīpako thero imā gāthāyo abhāsitthāti. Pañcadīpakattherassāpadānaṃ sattamaṃ.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "Dhajadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 57,
      "pali": "‘‘Padumuttarabuddhassa, bodhiyā pādaputtame; Haṭṭho haṭṭhena cittena, dhajamāropayiṃ ahaṃ.",
      "english": "",
      "sinhala": "",
      "paliTitle": ""
    },
    {
      "number": 58,
      "pali": "‘‘Patitapattāni gaṇhitvā, bahiddhā chaḍḍayiṃ ahaṃ; Antosuddhaṃ bahisuddhaṃ, adhimuttamanāsavaṃ.",
      "english": "",
      "sinhala": "",
      "paliTitle": ""
    },
    {
      "number": 59,
      "pali": "‘‘Sammukhā viya sambuddhaṃ, avandiṃ bodhimuttamaṃ; Padumuttaro lokavidū, āhutīnaṃ paṭiggaho.",
      "english": "",
      "sinhala": "",
      "paliTitle": ""
    },
    {
      "number": 60,
      "pali": "‘‘Bhikkhusaṅghe ṭhito satthā, imā gāthā abhāsatha; ‘‘‘Iminā dhajadānena, upaṭṭhānena cūbhayaṃ.",
      "english": "",
      "sinhala": "",
      "paliTitle": ""
    },
    {
      "number": 61,
      "pali": "‘‘‘Kappānaṃ satasahassaṃ, duggatiṃ so na gacchati; Devesu devasobhagyaṃ, anubhossatinappakaṃ.",
      "english": "",
      "sinhala": "",
      "paliTitle": ""
    },
    {
      "number": 62,
      "pali": "‘‘‘Anekasatakkhattuñca, rājā raṭṭhe bhavissati; Uggato nāma nāmena, cakkavattī bhavissati.",
      "english": "",
      "sinhala": "",
      "paliTitle": ""
    },
    {
      "number": 63,
      "pali": "‘‘‘Sampattiṃ anubhotvāna, sukkamūlena codito; Gotamassa bhagavato, sāsanebhiramissati’.",
      "english": "",
      "sinhala": "",
      "paliTitle": ""
    },
    {
      "number": 64,
      "pali": "‘‘Padhānapahitattomhi, upasanto nirūpadhi; Dhāremi antimaṃ dehaṃ, sammāsambuddhasāsane.",
      "english": "",
      "sinhala": "",
      "paliTitle": ""
    },
    {
      "number": 65,
      "pali": "‘‘Ekapaññāsasahasse, kappe uggatasavhayo [savhayā (syā.)]; Paññāsasatasahasse, khattiyo meghasavhayo [khattiyā khemasavhayā (syā.)].",
      "english": "",
      "sinhala": "",
      "paliTitle": ""
    },
    {
      "number": 66,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā dhajadāyako thero imā gāthāyo abhāsitthāti. Dhajadāyakattherassāpadānaṃ aṭṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "Padumattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 67,
      "pali": "‘‘Catusaccaṃ pakāsento, varadhammappavattako; Vassate [vasseti (?)] amataṃ vuṭṭhiṃ, nibbāpento mahājanaṃ.",
      "english": "",
      "sinhala": "",
      "paliTitle": ""
    },
    {
      "number": 68,
      "pali": "‘‘Sadhajaṃ [sadaṇḍaṃ (sī.)] padumaṃ gayha, aḍḍhakose ṭhito ahaṃ; Padumuttaramunissa, pahaṭṭho ukkhipimambare.",
      "english": "",
      "sinhala": "",
      "paliTitle": ""
    },
    {
      "number": 69,
      "pali": "‘‘Āgacchante ca padume, abbhuto āsi tāvade; Mama saṅkappamaññāya, paggaṇhi vadataṃ varo.",
      "english": "",
      "sinhala": "",
      "paliTitle": ""
    },
    {
      "number": 70,
      "pali": "‘‘Karaseṭṭhena paggayha, jalajaṃ pupphamuttamaṃ; Bhikkhusaṅghe ṭhito satthā, imā gāthā abhāsatha.",
      "english": "",
      "sinhala": "",
      "paliTitle": ""
    },
    {
      "number": 71,
      "pali": "‘‘‘Yenidaṃ padumaṃ khittaṃ, sabbaññumhi vināyake [sabbaññutamanāyake (syā. ka.)]; Tamahaṃ kittayissāmi, suṇātha mama bhāsato.",
      "english": "",
      "sinhala": "",
      "paliTitle": ""
    },
    {
      "number": 72,
      "pali": "‘‘‘Tiṃsakappāni devindo, devarajjaṃ karissati; Pathabyā rajjaṃ sattasataṃ, vasudhaṃ āvasissati.",
      "english": "",
      "sinhala": "",
      "paliTitle": ""
    },
    {
      "number": 73,
      "pali": "‘‘‘Tattha pattaṃ gaṇetvāna, cakkavattī bhavissati; Ākāsato pupphavuṭṭhi, abhivassissatī tadā.",
      "english": "",
      "sinhala": "",
      "paliTitle": ""
    },
    {
      "number": 74,
      "pali": "‘‘‘Kappasatasahassamhi, okkākakulasambhavo; Gotamo nāma nāmena, satthā loke bhavissati.",
      "english": "",
      "sinhala": "",
      "paliTitle": ""
    },
    {
      "number": 75,
      "pali": "‘‘‘Tassa dhammesu dāyādo, oraso dhammanimmito; Sabbāsave pariññāya, nibbāyissatināsavo’.",
      "english": "",
      "sinhala": "",
      "paliTitle": ""
    },
    {
      "number": 76,
      "pali": "‘‘Nikkhamitvāna kucchimhā, sampajāno patissato; Jātiyā pañcavassohaṃ, arahattaṃ apāpuṇiṃ.",
      "english": "",
      "sinhala": "",
      "paliTitle": ""
    },
    {
      "number": 77,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā padumo thero imā gāthāyo abhāsitthāti. Padumattherassāpadānaṃ navamaṃ.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "Asanabodhiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 78,
      "pali": "‘‘Jātiyā sattavassohaṃ, addasaṃ lokanāyakaṃ; Pasannacitto sumano, upagacchiṃ naruttamaṃ.",
      "english": "",
      "sinhala": "",
      "paliTitle": ""
    },
    {
      "number": 79,
      "pali": "‘‘Tissassāhaṃ bhagavato, lokajeṭṭhassa tādino; Haṭṭho haṭṭhena cittena, ropayiṃ bodhimuttamaṃ.",
      "english": "",
      "sinhala": "",
      "paliTitle": ""
    },
    {
      "number": 80,
      "pali": "‘‘Asano nāmadheyyena, dharaṇīruhapādapo; Pañcavasse paricariṃ, asanaṃ bodhimuttamaṃ.",
      "english": "",
      "sinhala": "",
      "paliTitle": ""
    },
    {
      "number": 81,
      "pali": "‘‘Pupphitaṃ pādapaṃ disvā, abbhutaṃ lomahaṃsanaṃ; Sakaṃ kammaṃ pakittento, buddhaseṭṭhaṃ upāgamiṃ.",
      "english": "",
      "sinhala": "",
      "paliTitle": ""
    },
    {
      "number": 82,
      "pali": "‘‘Tisso tadā so sambuddho, sayambhū aggapuggalo; Bhikkhusaṅghe nisīditvā, imā gāthā abhāsatha.",
      "english": "",
      "sinhala": "",
      "paliTitle": ""
    },
    {
      "number": 83,
      "pali": "‘‘‘Yenāyaṃ ropitā bodhi, buddhapūjā ca sakkatā; Tamahaṃ kittayissāmi, suṇātha mama bhāsato.",
      "english": "",
      "sinhala": "",
      "paliTitle": ""
    },
    {
      "number": 84,
      "pali": "‘‘‘Tiṃsakappāni devesu, devarajjaṃ karissati; Catusaṭṭhi cakkhattuṃ so, cakkavattī bhavissati.",
      "english": "",
      "sinhala": "",
      "paliTitle": ""
    },
    {
      "number": 85,
      "pali": "‘‘‘Tusitā hi cavitvāna, sukkamūlena codito; Dve sampattī anubhotvā, manussatte ramissati.",
      "english": "",
      "sinhala": "",
      "paliTitle": ""
    },
    {
      "number": 86,
      "pali": "‘‘‘Padhānapahitatto so, upasanto nirūpadhi; Sabbāsave pariññāya, nibbāyissatināsavo’.",
      "english": "",
      "sinhala": "",
      "paliTitle": ""
    },
    {
      "number": 87,
      "pali": "‘‘Vivekamanuyuttohaṃ, upasanto nirūpadhi; Nāgova bandhanaṃ chetvā, viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 88,
      "pali": "‘‘Dvenavute ito kappe, bodhiṃ ropesahaṃ tadā; Duggatiṃ nābhijānāmi, bodhiropassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 89,
      "pali": "‘‘Catusattatito kappe, daṇḍasenoti vissuto; Sattaratanasampanno, cakkavattī tadā ahuṃ.",
      "english": "",
      "sinhala": "",
      "paliTitle": ""
    },
    {
      "number": 90,
      "pali": "‘‘Tesattatimhito kappe, sattāhesuṃ mahīpatī; Samantanemināmena, rājāno cakkavattino.",
      "english": "",
      "sinhala": "",
      "paliTitle": ""
    },
    {
      "number": 91,
      "pali": "‘‘Paṇṇavīsatito kappe, puṇṇako nāma khattiyo; Sattaratanasampanno, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 92,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā asanabodhiyo thero imā gāthāyo abhāsitthāti. Asanabodhiyattherassāpadānaṃ dasamaṃ. Bījanivaggo chaṭṭho. Tassuddānaṃ – Bījanī sataraṃsī ca, sayanodakivāhiyo; Parivāro padīpañca, dhajo padumapūjako; Bodhi ca dasamo vutto, gāthā dvenavuti tathā.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}