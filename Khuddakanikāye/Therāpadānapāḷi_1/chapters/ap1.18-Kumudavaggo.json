{
  "id": "ap1.18",
  "title": {
    "pali": "Kumudavaggo",
    "english": "",
    "sinhala": ""
  },
  "sections": [
    {
      "number": 1,
      "pali": "Kumudamāliyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 1,
      "pali": "‘‘Pabbate himavantamhi, mahājātassaro ahu; Tatthajo rakkhaso āsiṃ, ghorarūpo mahabbalo.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "‘‘Kumudaṃ pupphate tattha, cakkamattāni jāyare; Ocināmi ca taṃ pupphaṃ, balino samitiṃ tadā.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "‘‘Atthadassī tu bhagavā, dvipadindo narāsabho; Pupphasaṅkocitaṃ [pupphaṃ saṅkocitaṃ (sī. syā.), pupphaṃ samocitaṃ (?)] disvā, āgacchi mama santikaṃ.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "‘‘Upāgatañca sambuddhaṃ, devadevaṃ narāsabhaṃ; Sabbañca pupphaṃ paggayha, buddhassa abhiropayiṃ.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "‘‘Yāvatā himavantantā, parisā sā [himavantasmiṃ, yāva mālā (syā.)] tadā ahu; Tāvacchadanasampanno, agamāsi tathāgato.",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "‘‘Aṭṭhārase kappasate, yaṃ pupphamabhiropayiṃ; Duggatiṃ nābhijānāmi, buddhapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "‘‘Ito pannarase kappe, sattāhesuṃ janādhipā; Sahassarathanāmā te, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "‘‘Paṭisambhidā catasso, vimokkhāpi ca aṭṭhime; Chaḷabhiññā sacchikatā, kataṃ buddhassa sāsanaṃ’’. Itthaṃ sudaṃ āyasmā kumudamāliyo thero imā gāthāyo abhāsitthāti. Kumudamāliyattherassāpadānaṃ paṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "Nisseṇidāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "‘‘Koṇḍaññassa bhagavato, lokajeṭṭhassa tādino; Ārohatthāya pāsādaṃ, nisseṇī kāritā mayā.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "‘‘Tena cittappasādena, anubhotvāna sampadā; Dhāremi antimaṃ dehaṃ, sammāsambuddhasāsane.",
      "english": "",
      "sinhala": "",
      "paliTitle": ""
    },
    {
      "number": 11,
      "pali": "‘‘Ekattiṃsamhi kappānaṃ, sahassamhi tayo ahuṃ [mahā (sī. syā.)]; Sambahulā nāma rājāno, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 12,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā nisseṇidāyako thero imā gāthāyo abhāsitthāti. Nisseṇidāyakattherassāpadānaṃ dutiyaṃ.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "Rattipupphiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 13,
      "pali": "‘‘Migaluddo pure āsiṃ, araññe kānane ahaṃ; Vipassiṃ addasaṃ buddhaṃ, devadevaṃ narāsabhaṃ.",
      "english": "",
      "sinhala": "",
      "paliTitle": ""
    },
    {
      "number": 14,
      "pali": "‘‘Rattikaṃ pupphitaṃ disvā, kuṭajaṃ dharaṇīruhaṃ; Samūlaṃ paggahetvāna, upanesiṃ mahesino.",
      "english": "",
      "sinhala": "",
      "paliTitle": ""
    },
    {
      "number": 15,
      "pali": "‘‘Ekanavutito kappe, yaṃ pupphamabhiropayiṃ; Duggatiṃ nābhijānāmi, pupphadānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 16,
      "pali": "‘‘Ito ca aṭṭhame kappe, suppasannasanāmako; Sattaratanasampanno, rājāhosiṃ mahabbalo.",
      "english": "",
      "sinhala": "",
      "paliTitle": ""
    },
    {
      "number": 17,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā rattipupphiyo thero imā gāthāyo abhāsitthāti. Rattipupphiyattherassāpadānaṃ tatiyaṃ.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "Udapānadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 18,
      "pali": "‘‘Vipassino bhagavato, udapāno kato mayā; Piṇḍapātañca datvāna [gahetvāna (syā.)], niyyādesimahaṃ tadā.",
      "english": "",
      "sinhala": "",
      "paliTitle": ""
    },
    {
      "number": 19,
      "pali": "‘‘Ekanavutito kappe, yaṃ kammamakariṃ tadā; Duggatiṃ nābhijānāmi, udapānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 20,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā udapānadāyako thero imā gāthāyo abhāsitthāti. Udapānadāyakattherassāpadānaṃ catutthaṃ.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "Sīhāsanadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 21,
      "pali": "‘‘Nibbute lokanāthamhi, padumuttaranāyake; Pasannacitto sumano, sīhāsanamadāsahaṃ.",
      "english": "",
      "sinhala": "",
      "paliTitle": ""
    },
    {
      "number": 22,
      "pali": "‘‘Bahūhi gandhamālehi, diṭṭhadhammasukhāvahe; Tattha pūjañca katvāna, nibbāyati bahujjano.",
      "english": "",
      "sinhala": "",
      "paliTitle": ""
    },
    {
      "number": 23,
      "pali": "‘‘Pasannacitto sumano, vanditvā bodhimuttamaṃ; Kappānaṃ satasahassaṃ, duggatiṃ nupapajjahaṃ.",
      "english": "",
      "sinhala": "",
      "paliTitle": ""
    },
    {
      "number": 24,
      "pali": "‘‘Pannarasasahassamhi, kappānaṃ aṭṭha āsu te [aṭṭha āsayuṃ (ka.)]; Siluccayasanāmā ca, rājāno cakkavattino.",
      "english": "",
      "sinhala": "",
      "paliTitle": ""
    },
    {
      "number": 25,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā sīhāsanadāyako thero imā gāthāyo abhāsitthāti; Sīhāsanadāyakattherassāpadānaṃ pañcamaṃ.",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "Maggadattikattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 26,
      "pali": "‘‘Anomadassī bhagavā, dvipadindo narāsabho; Diṭṭhadhammasukhatthāya, abbhokāsamhi caṅkami.",
      "english": "",
      "sinhala": "",
      "paliTitle": ""
    },
    {
      "number": 27,
      "pali": "‘‘Uddhate pāde pupphāni, sobhaṃ muddhani tiṭṭhare; Pasannacitto sumano, vanditvā pupphamokiriṃ.",
      "english": "",
      "sinhala": "",
      "paliTitle": ""
    },
    {
      "number": 28,
      "pali": "‘‘Vīsakappasahassamhi, ito pañca janā ahuṃ; Pupphacchadaniyā nāma, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 29,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā maggadattiko thero imā gāthāyo abhāsitthāti. Maggadattikattherassāpadānaṃ chaṭṭhaṃ.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "Ekadīpiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 30,
      "pali": "‘‘Padumuttarassa munino, saḷale bodhimuttame; Pasannacitto sumano, ekadīpaṃ adāsahaṃ.",
      "english": "",
      "sinhala": "",
      "paliTitle": ""
    },
    {
      "number": 31,
      "pali": "‘‘Bhave nibbattamānamhi, nibbatte puññasañcaye; Duggatiṃ nābhijānāmi, dīpadānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 32,
      "pali": "‘‘Soḷase kappasahasse, ito te caturo janā; Candābhā nāma nāmena, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 33,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā ekadīpiyo thero imā gāthāyo abhāsitthāti. Ekadīpiyattherassāpadānaṃ sattamaṃ. Navamaṃ bhāṇavāraṃ.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "Maṇipūjakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 34,
      "pali": "‘‘Orena himavantassa, nadikā sampavattatha; Tassā cānupakhettamhi, sayambhū vasate tadā.",
      "english": "",
      "sinhala": "",
      "paliTitle": ""
    },
    {
      "number": 35,
      "pali": "‘‘Maṇiṃ paggayha pallaṅkaṃ, sādhucittaṃ manoramaṃ; Pasannacitto sumano, buddhassa abhiropayiṃ.",
      "english": "",
      "sinhala": "",
      "paliTitle": ""
    },
    {
      "number": 36,
      "pali": "‘‘Catunnavutito kappe, yaṃ maṇiṃ abhiropayiṃ; Duggatiṃ nābhijānāmi, buddhapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 37,
      "pali": "‘‘Ito ca dvādase kappe, sataraṃsīsanāmakā; Aṭṭha te āsuṃ rājāno, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 38,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā maṇipūjako thero imā gāthāyo abhāsitthāti. Maṇipūjakattherassāpadānaṃ aṭṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "Tikicchakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 39,
      "pali": "‘‘Nagare bandhumatiyā, vejjo āsiṃ susikkhito; Āturānaṃ sadukkhānaṃ, mahājanasukhāvaho.",
      "english": "",
      "sinhala": "",
      "paliTitle": ""
    },
    {
      "number": 40,
      "pali": "‘‘Byādhitaṃ samaṇaṃ disvā, sīlavantaṃ mahājutiṃ; Pasannacitto sumano, bhesajjamadadiṃ tadā.",
      "english": "",
      "sinhala": "",
      "paliTitle": ""
    },
    {
      "number": 41,
      "pali": "‘‘Arogo āsi teneva, samaṇo saṃvutindriyo; Asoko nāma nāmena, upaṭṭhāko vipassino.",
      "english": "",
      "sinhala": "",
      "paliTitle": ""
    },
    {
      "number": 42,
      "pali": "‘‘Ekanavutito kappe, yaṃ osadhamadāsahaṃ; Duggatiṃ nābhijānāmi, bhesajjassa idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 43,
      "pali": "‘‘Ito ca aṭṭhame kappe, sabbosadhasanāmako; Sattaratanasampanno, cakkavattī mahabbalo.",
      "english": "",
      "sinhala": "",
      "paliTitle": ""
    },
    {
      "number": 44,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā tikicchako thero imā gāthāyo abhāsitthāti. Tikicchakattherassāpadānaṃ navamaṃ.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "Saṅghupaṭṭhākattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 45,
      "pali": "‘‘Vessabhumhi bhagavati, ahosārāmiko ahaṃ; Pasannacitto sumano, upaṭṭhiṃ saṅghamuttamaṃ.",
      "english": "",
      "sinhala": "",
      "paliTitle": ""
    },
    {
      "number": 46,
      "pali": "‘‘Ekattiṃse ito kappe, yaṃ kammamakariṃ tadā; Duggatiṃ nābhijānāmi, upaṭṭhānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 47,
      "pali": "‘‘Ito te sattame kappe, sattevāsuṃ samodakā; Sattaratanasampannā, cakkavattī mahabbalā.",
      "english": "",
      "sinhala": "",
      "paliTitle": ""
    },
    {
      "number": 48,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā saṅghupaṭṭhāko thero imā gāthāyo abhāsitthāti. Saṅghupaṭṭhākattherassāpadānaṃ dasamaṃ. Kumudavaggo aṭṭhārasamo. Tassuddānaṃ – Kumudo atha nisseṇī, rattiko udapānado; Sīhāsanī maggadado, ekadīpī maṇippado; Tikicchako upaṭṭhāko, ekapaññāsa gāthakāti.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}