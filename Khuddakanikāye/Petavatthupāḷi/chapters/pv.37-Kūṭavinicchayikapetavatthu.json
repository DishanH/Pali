{
  "id": "pv.37",
  "title": {
    "pali": "Kūṭavinicchayikapetavatthu",
    "english": "",
    "sinhala": ""
  },
  "sections": [
    {
      "number": 499,
      "pali": "‘‘Mālī kiriṭī kāyūrī [keyūrī (sī.)], gattā te candanussadā; Pasannamukhavaṇṇosi, sūriyavaṇṇova sobhasi.",
      "english": "",
      "sinhala": "",
      "paliTitle": ""
    },
    {
      "number": 500,
      "pali": "‘‘Amānusā pārisajjā, ye teme paricārakā; Dasa kaññāsahassāni, yā temā paricārikā; Tā [kā (ka.)] kambukāyūradharā, kañcanāveḷabhūsitā.",
      "english": "",
      "sinhala": "",
      "paliTitle": ""
    },
    {
      "number": 501,
      "pali": "‘‘Mahānubhāvosi tuvaṃ, lomahaṃsanarūpavā; Piṭṭhimaṃsāni attano, sāmaṃ ukkacca [ukkaḍḍha (sī.)] khādasi.",
      "english": "",
      "sinhala": "",
      "paliTitle": ""
    },
    {
      "number": 502,
      "pali": "‘‘Kiṃ nu kāyena vācāya, manasā dukkuṭaṃ kataṃ; Kissa kammavipākena, piṭṭhimaṃsāni attano; Sāmaṃ ukkacca khādasī’’ti.",
      "english": "",
      "sinhala": "",
      "paliTitle": ""
    },
    {
      "number": 503,
      "pali": "‘‘Attanohaṃ anatthāya, jīvaloke acārisaṃ; Pesuññamusāvādena, nikativañcanāya ca.",
      "english": "",
      "sinhala": "",
      "paliTitle": ""
    },
    {
      "number": 504,
      "pali": "‘‘Tatthāhaṃ parisaṃ gantvā, saccakāle upaṭṭhite; Atthaṃ dhammaṃ nirākatvā [niraṃkatvā (ka.) ni + ā + kara + tvā = nirākatvā], adhammamanuvattisaṃ.",
      "english": "",
      "sinhala": "",
      "paliTitle": ""
    },
    {
      "number": 505,
      "pali": "‘‘Evaṃ so khādatattānaṃ, yo hoti piṭṭhimaṃsiko; Yathāhaṃ ajja khādāmi, piṭṭhimaṃsāni attano.",
      "english": "",
      "sinhala": "",
      "paliTitle": ""
    },
    {
      "number": 506,
      "pali": "‘‘Tayidaṃ tayā nārada sāmaṃ diṭṭhaṃ, anukampakā ye kusalā vadeyyuṃ; Mā pesuṇaṃ mā ca musā abhāṇi, mā khosi piṭṭhimaṃsiko tuva’’nti. Kūṭavinicchayikapetavatthu navamaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}