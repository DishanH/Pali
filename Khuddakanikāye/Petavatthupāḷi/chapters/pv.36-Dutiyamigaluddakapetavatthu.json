{
  "id": "pv.36",
  "title": {
    "pali": "Dutiyamigaluddakapetavatthu",
    "english": "",
    "sinhala": ""
  },
  "sections": [
    {
      "number": 488,
      "pali": "‘‘Kūṭāgāre ca pāsāde, pallaṅke gonakatthate; Pañcaṅgikena turiyena, ramasi suppavādite.",
      "english": "",
      "sinhala": "",
      "paliTitle": ""
    },
    {
      "number": 489,
      "pali": "‘‘Tato ratyā vivasāne [vyavasāne (sī.)], sūriyuggamanaṃ pati; Apaviddho susānasmiṃ, bahudukkhaṃ nigacchasi.",
      "english": "",
      "sinhala": "",
      "paliTitle": ""
    },
    {
      "number": 490,
      "pali": "‘‘Kiṃ nu kāyena vācāya, manasā dukkaṭaṃ kataṃ; Kissa kammavipākena, idaṃ dukkhaṃ nigacchasi’’.",
      "english": "",
      "sinhala": "",
      "paliTitle": ""
    },
    {
      "number": 491,
      "pali": "‘‘Ahaṃ rājagahe ramme, ramaṇīye giribbaje; Migaluddo pure āsiṃ, luddo cāsimasaññato.",
      "english": "",
      "sinhala": "",
      "paliTitle": ""
    },
    {
      "number": 492,
      "pali": "‘‘Tassa me sahāyo suhadayo, saddho āsi upāsako; Tassa kulupako bhikkhu, āsi gotamasāvako; Sopi maṃ anukampanto, nivāresi punappunaṃ.",
      "english": "",
      "sinhala": "",
      "paliTitle": ""
    },
    {
      "number": 493,
      "pali": "‘‘‘Mākāsi pāpakaṃ kammaṃ, mā tāta duggatiṃ agā; Sace icchasi pecca sukhaṃ, virama pāṇavadhā asaṃyamā’.",
      "english": "",
      "sinhala": "",
      "paliTitle": ""
    },
    {
      "number": 494,
      "pali": "‘‘Tassāhaṃ vacanaṃ sutvā, sukhakāmassa hitānukampino; Nākāsiṃ sakalānusāsaniṃ, cirapāpābhirato abuddhimā.",
      "english": "",
      "sinhala": "",
      "paliTitle": ""
    },
    {
      "number": 495,
      "pali": "‘‘So maṃ puna bhūrisumedhaso, anukampāya saṃyame nivesayi; ‘Sace divā hanasi pāṇino, atha te rattiṃ bhavatu saṃyamo’.",
      "english": "",
      "sinhala": "",
      "paliTitle": ""
    },
    {
      "number": 496,
      "pali": "‘‘Svāhaṃ divā hanitvā pāṇino, virato rattimahosi saññato; Rattāhaṃ paricāremi, divā khajjāmi duggato.",
      "english": "",
      "sinhala": "",
      "paliTitle": ""
    },
    {
      "number": 497,
      "pali": "‘‘Tassa kammassa kusalassa, anubhomi rattiṃ amānusiṃ; Divā paṭihatāva kukkurā, upadhāvanti samantā khādituṃ.",
      "english": "",
      "sinhala": "",
      "paliTitle": ""
    },
    {
      "number": 498,
      "pali": "‘‘Ye ca te satatānuyogino, dhuvaṃ payuttā [dhuvayuttā (sī.)] sugatassa sāsane; Maññāmi te amatameva kevalaṃ, adhigacchanti padaṃ asaṅkhata’’nti. Dutiyamigaluddakapetavatthu aṭṭhamaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}