{
  "id": "pv.46",
  "title": {
    "pali": "Rājaputtapetavatthu",
    "english": "",
    "sinhala": ""
  },
  "sections": [
    {
      "number": 753,
      "pali": "Pubbe katānaṃ kammānaṃ, vipāko mathaye manaṃ; Rūpe sadde rase gandhe, phoṭṭhabbe ca manorame.",
      "english": "",
      "sinhala": "",
      "paliTitle": ""
    },
    {
      "number": 754,
      "pali": "Naccaṃ gītaṃ ratiṃ khiḍḍaṃ, anubhutvā anappakaṃ; Uyyāne paricaritvā, pavisanto giribbajaṃ.",
      "english": "",
      "sinhala": "",
      "paliTitle": ""
    },
    {
      "number": 755,
      "pali": "Isiṃ sunetta [sunita (ka.)] maddakkhi, attadantaṃ samāhitaṃ; Appicchaṃ hirisampannaṃ, uñche pattagate rataṃ.",
      "english": "",
      "sinhala": "",
      "paliTitle": ""
    },
    {
      "number": 756,
      "pali": "Hatthikkhandhato oruyha, laddhā bhanteti cābravi; Tassa pattaṃ gahetvāna, uccaṃ paggayha khattiyo.",
      "english": "",
      "sinhala": "",
      "paliTitle": ""
    },
    {
      "number": 757,
      "pali": "Thaṇḍile pattaṃ bhinditvā, hasamāno apakkami; ‘‘Rañño kitavassāhaṃ putto, kiṃ maṃ bhikkhu karissasi’’.",
      "english": "",
      "sinhala": "",
      "paliTitle": ""
    },
    {
      "number": 758,
      "pali": "Tassa kammassa pharusassa, vipāko kaṭuko ahu; Yaṃ rājaputto vedesi, nirayamhi samappito.",
      "english": "",
      "sinhala": "",
      "paliTitle": ""
    },
    {
      "number": 759,
      "pali": "Chaḷeva caturāsīti, vassāni navutāni ca; Bhusaṃ dukkhaṃ nigacchittho, niraye katakibbiso.",
      "english": "",
      "sinhala": "",
      "paliTitle": ""
    },
    {
      "number": 760,
      "pali": "Uttānopi ca paccittha, nikujjo vāmadakkhiṇo; Uddhaṃpādo ṭhito ceva, ciraṃ bālo apaccatha.",
      "english": "",
      "sinhala": "",
      "paliTitle": ""
    },
    {
      "number": 761,
      "pali": "Bahūni vassasahassāni, pūgāni nahutāni ca; Bhusaṃ dukkhaṃ nigacchittho, niraye katakibbiso.",
      "english": "",
      "sinhala": "",
      "paliTitle": ""
    },
    {
      "number": 762,
      "pali": "Etādisaṃ kho kaṭukaṃ, appaduṭṭhappadosinaṃ; Paccanti pāpakammantā, isimāsajja subbataṃ.",
      "english": "",
      "sinhala": "",
      "paliTitle": ""
    },
    {
      "number": 763,
      "pali": "So tattha bahuvassāni, vedayitvā bahuṃ dukhaṃ; Khuppipāsahato nāma [khuppipāsāhato nāma (sī. pī)], peto āsi tato cuto.",
      "english": "",
      "sinhala": "",
      "paliTitle": ""
    },
    {
      "number": 764,
      "pali": "Etamādīnavaṃ ñatvā [disvā (sī.)], issaramadasambhavaṃ; Pahāya issaramadaṃ, nivātamanuvattaye.",
      "english": "",
      "sinhala": "",
      "paliTitle": ""
    },
    {
      "number": 765,
      "pali": "Diṭṭheva dhamme pāsaṃso, yo buddhesu sagāravo; Kāyassa bhedā sappañño, saggaṃ so upapajjatīti. Rājaputtapetavatthu sattamaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}