{
  "id": "pv.47",
  "title": {
    "pali": "Gūthakhādakapetavatthu",
    "english": "",
    "sinhala": ""
  },
  "sections": [
    {
      "number": 766,
      "pali": "‘‘Gūthakūpato uggantvā, ko nu dīno patiṭṭhasi [dīno hi tiṭṭhasi (sī.)]; Nissaṃsayaṃ pāpakammanto, kiṃ nu saddahase tuva’’nti.",
      "english": "",
      "sinhala": "",
      "paliTitle": ""
    },
    {
      "number": 767,
      "pali": "‘‘Ahaṃ bhadante petomhi, duggato yamalokiko; Pāpakammaṃ karitvāna, petalokaṃ ito gato’’.",
      "english": "",
      "sinhala": "",
      "paliTitle": ""
    },
    {
      "number": 768,
      "pali": "‘‘Kiṃ nu kāyena vācāya, manasā dukkaṭaṃ kataṃ; Kissa kammavipākena, idaṃ dukkhaṃ nigacchasī’’ti.",
      "english": "",
      "sinhala": "",
      "paliTitle": ""
    },
    {
      "number": 769,
      "pali": "‘‘Ahu āvāsiko mayhaṃ, issukī kulamaccharī; Ajjhosito mayhaṃ ghare, kadariyo paribhāsako.",
      "english": "",
      "sinhala": "",
      "paliTitle": ""
    },
    {
      "number": 770,
      "pali": "‘‘Tassāhaṃ vacanaṃ sutvā, bhikkhavo paribhāsisaṃ; Tassa kammavipākena, petalokaṃ ito gato’’ti.",
      "english": "",
      "sinhala": "",
      "paliTitle": ""
    },
    {
      "number": 771,
      "pali": "‘‘Amitto mittavaṇṇena, yo te āsi kulūpako; Kāyassa bhedā duppañño, kiṃ nu pecca gatiṃ gato’’ti.",
      "english": "",
      "sinhala": "",
      "paliTitle": ""
    },
    {
      "number": 772,
      "pali": "‘‘Tassevāhaṃ pāpakammassa, sīse tiṭṭhāmi matthake; So ca paravisayaṃ patto, mameva paricārako.",
      "english": "",
      "sinhala": "",
      "paliTitle": ""
    },
    {
      "number": 773,
      "pali": "‘‘Yaṃ bhadante hadantaññe, etaṃ me hoti bhojanaṃ; Ahañca kho yaṃ hadāmi, etaṃ so upajīvatī’’ti. Gūthakhādakapetavatthu aṭṭhamaṃ.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}