{
  "id": "ap2.5",
  "title": {
    "pali": "Sālakusumiyavaggo",
    "english": "",
    "sinhala": ""
  },
  "sections": [
    {
      "number": 1,
      "pali": "Sālakusumiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 1,
      "pali": "‘‘Parinibbute bhagavati, jalajuttamanāmake; Āropitamhi citake, sālapupphamapūjayiṃ.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "‘‘Satasahassito kappe, yaṃ pupphamabhiropayiṃ [pupphamabhipujayiṃ (syā.)]; Duggatiṃ nābhijānāmi, citapūjāyidaṃ [buddhapūjāyidaṃ (syā.)] phalaṃ.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "‘‘Kilesā jhāpitā mayhaṃ, bhavā sabbe samūhatā; Nāgova bandhanaṃ chetvā, viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "‘‘Svāgataṃ vata me āsi, mama buddhassa santike; Tisso vijjā anuppattā, kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "‘‘Paṭisambhidā catasso, vimokkhāpi ca aṭṭhime; Chaḷabhiññā sacchikatā, kataṃ buddhassa sāsanaṃ’’. Itthaṃ sudaṃ āyasmā sālakusumiyo thero imā gāthāyo Abhāsitthāti. Sālakusumiyattherassāpadānaṃ paṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "Citakapūjakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "‘‘Jhāyamānassa bhagavato, sikhino lokabandhuno; Aṭṭha campakapupphāni, citakaṃ abhiropayiṃ.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "‘‘Ekatiṃse ito kappe, yaṃ pupphamabhiropayiṃ; Duggatiṃ nābhijānāmi, citapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā citakapūjako thero imā gāthāyo Abhāsitthāti. Citakapūjakattherassāpadānaṃ dutiyaṃ.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "Citakanibbāpakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 11,
      "pali": "‘‘Dayhamāne sarīramhi, vessabhussa mahesino; Gandhodakaṃ gahetvāna, citaṃ nibbāpayiṃ ahaṃ.",
      "english": "",
      "sinhala": "",
      "paliTitle": ""
    },
    {
      "number": 12,
      "pali": "‘‘Ekatiṃse ito kappe, citaṃ nibbāpayiṃ ahaṃ; Duggatiṃ nābhijānāmi, gandhodakassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 13,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 14,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 15,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā citakanibbāpako thero imā Gāthāyo abhāsitthāti. Citakanibbāpakattherassāpadānaṃ tatiyaṃ.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "Setudāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 16,
      "pali": "‘‘Vipassino bhagavato, caṅkamantassa sammukhā; Pasannacitto sumano, setuṃ kārāpayiṃ ahaṃ.",
      "english": "",
      "sinhala": "",
      "paliTitle": ""
    },
    {
      "number": 17,
      "pali": "‘‘Ekanavutito kappe, yaṃ setuṃ kārayiṃ ahaṃ; Duggatiṃ nābhijānāmi, setudānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 18,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 19,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 20,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā setudāyako thero imā gāthāyo Abhāsitthāti. Setudāyakattherassāpadānaṃ catutthaṃ.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "Sumanatālavaṇṭiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 21,
      "pali": "‘‘Siddhatthassa bhagavato, tālavaṇṭamadāsahaṃ; Sumanehi paṭicchannaṃ, dhārayāmi mahāyasaṃ.",
      "english": "",
      "sinhala": "",
      "paliTitle": ""
    },
    {
      "number": 22,
      "pali": "‘‘Catunnavutito kappe, tālavaṇṭamadāsahaṃ; Duggatiṃ nābhijānāmi, tālavaṇṭassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 23,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 24,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 25,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā sumanatālavaṇṭiyo thero imā Gāthāyo abhāsitthāti. Sumanatālavaṇṭiyattherassāpadānaṃ pañcamaṃ.",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "Avaṭaphaliyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 26,
      "pali": "‘‘Sataraṃsī nāma bhagavā, sayambhū aparājito; Vivekakāmo sambuddho, gocarāyābhinikkhami.",
      "english": "",
      "sinhala": "",
      "paliTitle": ""
    },
    {
      "number": 27,
      "pali": "‘‘Phalahattho ahaṃ disvā, upagacchiṃ narāsabhaṃ; Pasannacitto sumano, adāsiṃ avaṭaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 28,
      "pali": "‘‘Catunnavutito kappe, yaṃ phalaṃ adadiṃ tadā; Duggatiṃ nābhijānāmi, phaladānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 29,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 30,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 31,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā avaṭaphaliyo thero imā gāthāyo Abhāsitthāti. Avaṭaphaliyattherassāpadānaṃ chaṭṭhaṃ.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "Labujaphaladāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 32,
      "pali": "‘‘Nagare bandhumatiyā, ārāmiko ahaṃ tadā; Addasaṃ virajaṃ buddhaṃ, gacchantaṃ anilañjase.",
      "english": "",
      "sinhala": "",
      "paliTitle": ""
    },
    {
      "number": 33,
      "pali": "‘‘Labujaṃ phalamādāya, buddhaseṭṭhassadāsahaṃ; Ākāseva ṭhito santo, paṭiggaṇhi mahāyaso.",
      "english": "",
      "sinhala": "",
      "paliTitle": ""
    },
    {
      "number": 34,
      "pali": "‘‘Vittisañjanano mayhaṃ, diṭṭhadhammasukhāvaho; Phalaṃ buddhassa datvāna, vippasannena cetasā.",
      "english": "",
      "sinhala": "",
      "paliTitle": ""
    },
    {
      "number": 35,
      "pali": "‘‘Adhigañchiṃ tadā pītiṃ, vipulaṃ sukhamuttamaṃ; Uppajjateva [uppajjate me (syā.)] ratanaṃ, nibbattassa tahiṃ tahiṃ.",
      "english": "",
      "sinhala": "",
      "paliTitle": ""
    },
    {
      "number": 36,
      "pali": "‘‘Ekanavutito kappe, yaṃ phalaṃ adadiṃ tadā; Duggatiṃ nābhijānāmi, phaladānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 37,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 38,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 39,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā labujaphaladāyako thero imā Gāthāyo abhāsitthāti. Labujaphaladāyakattherassāpadānaṃ sattamaṃ.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "Pilakkhaphaladāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 40,
      "pali": "‘‘Vanantare buddhaṃ disvā [vanante buddhaṃ disvāna (sī. pī.)], atthadassiṃ mahāyasaṃ; Pasannacitto sumano, pilakkhassa [pilakkhussa (pī.)] phalaṃ adā.",
      "english": "",
      "sinhala": "",
      "paliTitle": ""
    },
    {
      "number": 41,
      "pali": "‘‘Aṭṭhārase kappasate, yaṃ phalaṃ adadiṃ tadā; Duggatiṃ nābhijānāmi, phaladānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 42,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 43,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 44,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā pilakkhaphaladāyako thero imā Gāthāyo abhāsitthāti. Pilakkhaphaladāyakattherassāpadānaṃ aṭṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "Sayaṃpaṭibhāniyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 45,
      "pali": "‘‘Kakudhaṃ vilasantaṃva, devadevaṃ narāsabhaṃ; Rathiyaṃ paṭipajjantaṃ, ko disvā na pasīdati.",
      "english": "",
      "sinhala": "",
      "paliTitle": ""
    },
    {
      "number": 46,
      "pali": "‘‘Tamandhakāraṃ nāsetvā, santāretvā bahuṃ janaṃ; Ñāṇālokena jotantaṃ, ko disvā na pasīdati.",
      "english": "",
      "sinhala": "",
      "paliTitle": ""
    },
    {
      "number": 47,
      "pali": "‘‘Vasīsatasahassehi, nīyantaṃ lokanāyakaṃ; Uddharantaṃ bahū satte, ko disvā na pasīdati.",
      "english": "",
      "sinhala": "",
      "paliTitle": ""
    },
    {
      "number": 48,
      "pali": "‘‘Āhanantaṃ [āhanitvā (syā. ka.)] dhammabheriṃ, maddantaṃ titthiye gaṇe; Sīhanādaṃ vinadantaṃ, ko disvā na pasīdati.",
      "english": "",
      "sinhala": "",
      "paliTitle": ""
    },
    {
      "number": 49,
      "pali": "‘‘Yāvatā brahmalokato, āgantvāna sabrahmakā; Pucchanti nipuṇe pañhe, ko disvā na pasīdati.",
      "english": "",
      "sinhala": "",
      "paliTitle": ""
    },
    {
      "number": 50,
      "pali": "‘‘Yassañjaliṃ karitvāna, āyācanti sadevakā; Tena puññaṃ anubhonti, ko disvā na pasīdati.",
      "english": "",
      "sinhala": "",
      "paliTitle": ""
    },
    {
      "number": 51,
      "pali": "‘‘Sabbe janā samāgantvā, sampavārenti cakkhumaṃ; Na vikampati ajjhiṭṭho, ko disvā na pasīdati.",
      "english": "",
      "sinhala": "",
      "paliTitle": ""
    },
    {
      "number": 52,
      "pali": "‘‘Nagaraṃ pavisato yassa, ravanti bheriyo bahū; Vinadanti gajā mattā, ko disvā na pasīdati.",
      "english": "",
      "sinhala": "",
      "paliTitle": ""
    },
    {
      "number": 53,
      "pali": "‘‘Vīthiyā [rathiyā (sī.)] gacchato yassa, sabbābhā jotate sadā; Abbhunnatā samā honti, ko disvā na pasīdati.",
      "english": "",
      "sinhala": "",
      "paliTitle": ""
    },
    {
      "number": 54,
      "pali": "‘‘Byāharantassa buddhassa, cakkavāḷampi suyyati; Sabbe satte viññāpeti, ko disvā na pasīdati.",
      "english": "",
      "sinhala": "",
      "paliTitle": ""
    },
    {
      "number": 55,
      "pali": "‘‘Satasahassito kappe, yaṃ buddhamabhikittayiṃ; Duggatiṃ nābhijānāmi, kittanāya idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 56,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 57,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 58,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā sayaṃpaṭibhāniyo thero imā gāthāyo Abhāsitthāti. Sayaṃpaṭibhāniyattherassāpadānaṃ navamaṃ.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "Nimittabyākaraṇiyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 59,
      "pali": "‘‘Ajjhogāhetvā himavaṃ, mante vāce mahaṃ tadā; Catupaññāsasahassāni, sissā mayhaṃ upaṭṭhahuṃ.",
      "english": "",
      "sinhala": "",
      "paliTitle": ""
    },
    {
      "number": 60,
      "pali": "‘‘Adhitā vedagū sabbe, chaḷaṅge pāramiṃ gatā; Sakavijjāhupatthaddhā, himavante vasanti te.",
      "english": "",
      "sinhala": "",
      "paliTitle": ""
    },
    {
      "number": 61,
      "pali": "‘‘Cavitvā tusitā kāyā, devaputto mahāyaso; Uppajji mātukucchismiṃ, sampajāno patissato.",
      "english": "",
      "sinhala": "",
      "paliTitle": ""
    },
    {
      "number": 62,
      "pali": "‘‘Sambuddhe upapajjante, dasasahassi kampatha; Andhā cakkhuṃ alabhiṃsu, uppajjantamhi nāyake.",
      "english": "",
      "sinhala": "",
      "paliTitle": ""
    },
    {
      "number": 63,
      "pali": "‘‘Sabbākāraṃ pakampittha, kevalā vasudhā ayaṃ; Nigghosasaddaṃ sutvāna, ubbijjiṃsu [vimhayiṃsu (syā. ka.)] mahājanā.",
      "english": "",
      "sinhala": "",
      "paliTitle": ""
    },
    {
      "number": 64,
      "pali": "‘‘Sabbe janā samāgamma, āgacchuṃ mama santikaṃ; Vasudhāyaṃ pakampittha, kiṃ vipāko bhavissati.",
      "english": "",
      "sinhala": "",
      "paliTitle": ""
    },
    {
      "number": 65,
      "pali": "‘‘Avacāsiṃ [vidassāmi (syā.)] tadā tesaṃ, mā bhetha [mā roda (ka.), mābhāyittha (syā.)] natthi vo bhayaṃ; Visaṭṭhā hotha sabbepi, uppādoyaṃ suvatthiko [sukhatthiko (syā.)].",
      "english": "",
      "sinhala": "",
      "paliTitle": ""
    },
    {
      "number": 66,
      "pali": "‘‘Aṭṭhahetūhi samphussa [aṭṭhahetūhi samphassa (syā. pī.), atthahetu nisaṃsayaṃ (ka.)], vasudhāyaṃ pakampati; Tathā nimittā dissanti, obhāso vipulo mahā.",
      "english": "",
      "sinhala": "",
      "paliTitle": ""
    },
    {
      "number": 67,
      "pali": "‘‘Asaṃsayaṃ buddhaseṭṭho, uppajjissati cakkhumā; Saññāpetvāna janataṃ, pañcasīle kathesahaṃ.",
      "english": "",
      "sinhala": "",
      "paliTitle": ""
    },
    {
      "number": 68,
      "pali": "‘‘Sutvāna pañca sīlāni, buddhuppādañca dullabhaṃ; Ubbegajātā sumanā, tuṭṭhahaṭṭhā ahaṃsu te.",
      "english": "",
      "sinhala": "",
      "paliTitle": ""
    },
    {
      "number": 69,
      "pali": "‘‘Dvenavute ito kappe, yaṃ nimittaṃ viyākariṃ; Duggatiṃ nābhijānāmi, byākaraṇassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 70,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 71,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 72,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā nimittabyākaraṇiyo thero imā Gāthāyo abhāsitthāti. Nimittabyākaraṇiyattherassāpadānaṃ dasamaṃ. Sālakusumiyavaggo sattacattālīsamo. Tassuddānaṃ – Sālakusumiyo thero, pūjā nibbāpakopi ca; Setudo tālavaṇṭī ca, avaṭalabujappado. Pilakkhapaṭibhānī ca, veyyākaraṇiyo dijo; Dvesattati ca gāthāyo, gaṇitāyo vibhāvibhi.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}