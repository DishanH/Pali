{
  "id": "ap2.11",
  "title": {
    "pali": "Tiṇadāyakavaggo",
    "english": "",
    "sinhala": ""
  },
  "sections": [
    {
      "number": 1,
      "pali": "Tiṇamuṭṭhidāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 1,
      "pali": "‘‘Himavantassāvidūre, lambako nāma pabbato; Tattheva tisso [tatthopatisso (sī. pī. ka.)] sambuddho, abbhokāsamhi caṅkami.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "‘‘Migaluddo pure āsiṃ, araññe kānane ahaṃ; Disvāna taṃ devadevaṃ, tiṇamuṭṭhimadāsahaṃ.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "‘‘Nisīdanatthaṃ buddhassa, datvā cittaṃ pasādayiṃ; Sambuddhaṃ abhivādetvā, pakkāmiṃ [pakkamiṃ (ka.)] uttarāmukho.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "‘‘Aciraṃ gatamattassa [gatamattaṃ maṃ (sī. syā.)], migarājā apothayi [aheṭhayi (sī. syā. pī.)]; Sīhena pothito [pātito (sī. pī.), ghāṭito (syā.)] santo, tattha kālaṅkato ahaṃ.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "‘‘Āsanne me kataṃ kammaṃ, buddhaseṭṭhe anāsave; Sumutto saravegova, devalokamagacchahaṃ.",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "‘‘Yūpo tattha subho āsi, puññakammābhinimmito; Sahassakaṇḍo satabheṇḍu, dhajālu haritāmayo.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "‘‘Pabhā niddhāvate tassa, sataraṃsīva uggato; Ākiṇṇo devakaññāhi, āmodiṃ kāmakāmihaṃ.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "‘‘Devalokā cavitvāna, sukkamūlena codito; Āgantvāna manussattaṃ, pattomhi āsavakkhayaṃ.",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "‘‘Catunnavutito kappe, nisīdanamadāsahaṃ; Duggatiṃ nābhijānāmi, tiṇamuṭṭhe idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "‘‘Kilesā jhāpitā mayhaṃ, bhavā sabbe samūhatā; Nāgova bandhanaṃ chetvā, viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 11,
      "pali": "‘‘Svāgataṃ vata me āsi, mama buddhassa santike; Tisso vijjā anuppattā, kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 12,
      "pali": "‘‘Paṭisambhidā catasso, vimokkhāpi ca aṭṭhime; Chaḷabhiññā sacchikatā, kataṃ buddhassa sāsanaṃ’’. Itthaṃ sudaṃ āyasmā tiṇamuṭṭhidāyako thero imā gāthāyo Abhāsitthāti. Tiṇamuṭṭhidāyakattherassāpadānaṃ paṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 2,
      "pali": "Mañcadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 13,
      "pali": "‘‘Vipassino bhagavato, lokajeṭṭhassa tādino; Ekamañcaṃ [ekaṃ veccaṃ (syā.), ekapacchaṃ (pī.)] mayā dinnaṃ, pasannena sapāṇinā.",
      "english": "",
      "sinhala": "",
      "paliTitle": ""
    },
    {
      "number": 14,
      "pali": "‘‘Hatthiyānaṃ assayānaṃ, dibbayānaṃ samajjhagaṃ; Tena mañcakadānena, pattomhi āsavakkhayaṃ.",
      "english": "",
      "sinhala": "",
      "paliTitle": ""
    },
    {
      "number": 15,
      "pali": "‘‘Ekanavutito kappe, yaṃ mañcamadadiṃ tadā; Duggatiṃ nābhijānāmi, mañcadānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 16,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 17,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 18,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā mañcadāyako [veccakadāyako (syā.), saddasaññikavaggepi idaṃ§apadānaṃ dissati] thero imā gāthāyo abhāsitthāti. Mañcadāyakattherassāpadānaṃ dutiyaṃ.",
      "english": "",
      "sinhala": "",
      "paliTitle": ""
    },
    {
      "number": 3,
      "pali": "Saraṇagamaniyattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 19,
      "pali": "‘‘Āruhimha tadā nāvaṃ, bhikkhu cājīviko cahaṃ; Nāvāya bhijjamānāya, bhikkhu me saraṇaṃ adā.",
      "english": "",
      "sinhala": "",
      "paliTitle": ""
    },
    {
      "number": 20,
      "pali": "‘‘Ekatiṃse ito kappe, yaṃ so me saraṇaṃ adā; Duggatiṃ nābhijānāmi, saraṇagamane phalaṃ.",
      "english": "",
      "sinhala": "",
      "paliTitle": ""
    },
    {
      "number": 21,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 22,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 23,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā saraṇagamaniyo thero imā gāthāyo Abhāsitthāti. Saraṇagamaniyattherassāpadānaṃ tatiyaṃ.",
      "english": "",
      "sinhala": "",
      "paliTitle": ""
    },
    {
      "number": 4,
      "pali": "Abbhañjanadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 24,
      "pali": "‘‘Nagare bandhumatiyā, rājuyyāne vasāmahaṃ; Cammavāsī tadā āsiṃ, kamaṇḍaludharo ahaṃ.",
      "english": "",
      "sinhala": "",
      "paliTitle": ""
    },
    {
      "number": 25,
      "pali": "‘‘Addasaṃ vimalaṃ buddhaṃ, sayambhuṃ aparājitaṃ; Padhānaṃ pahitattaṃ taṃ, jhāyiṃ jhānarataṃ vasiṃ [isiṃ (syā.)].",
      "english": "",
      "sinhala": "",
      "paliTitle": ""
    },
    {
      "number": 26,
      "pali": "‘‘Sabbakāmasamiddhiñca, oghatiṇṇamanāsavaṃ; Disvā pasanno sumano, abbhañjanamadāsahaṃ.",
      "english": "",
      "sinhala": "",
      "paliTitle": ""
    },
    {
      "number": 27,
      "pali": "‘‘Ekanavutito kappe, yaṃ dānamadadiṃ tadā; Duggatiṃ nābhijānāmi, abbhañjanassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 28,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 29,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 30,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā abbhañjanadāyako thero imā gāthāyo Abhāsitthāti. Abbhañjanadāyakattherassāpadānaṃ catutthaṃ.",
      "english": "",
      "sinhala": "",
      "paliTitle": ""
    },
    {
      "number": 5,
      "pali": "Supaṭadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 31,
      "pali": "‘‘Divāvihārā nikkhanto, vipassī lokanāyako; Lahuṃ supaṭakaṃ [supaṭikaṃ (syā.), pūpapavaṃ (pī.)] datvā, kappaṃ saggamhi modahaṃ.",
      "english": "",
      "sinhala": "",
      "paliTitle": ""
    },
    {
      "number": 32,
      "pali": "‘‘Ekanavutito kappe, supaṭakamadāsahaṃ; Duggatiṃ nābhijānāmi, supaṭassa idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 33,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 34,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 35,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā supaṭadāyako thero imā gāthāyo Abhāsitthāti. Supaṭadāyakattherassāpadānaṃ pañcamaṃ.",
      "english": "",
      "sinhala": "",
      "paliTitle": ""
    },
    {
      "number": 6,
      "pali": "Daṇḍadāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 36,
      "pali": "‘‘Kānanaṃ vanamogayha, veḷuṃ chetvānahaṃ tadā; Ālambaṇaṃ karitvāna, saṅghassa adadiṃ bahuṃ [ahaṃ (sī. syā. pī.)].",
      "english": "",
      "sinhala": "",
      "paliTitle": ""
    },
    {
      "number": 37,
      "pali": "‘‘Tena cittappasādena, subbate abhivādiya; Ālambadaṇḍaṃ datvāna, pakkāmiṃ uttarāmukho.",
      "english": "",
      "sinhala": "",
      "paliTitle": ""
    },
    {
      "number": 38,
      "pali": "‘‘Catunnavutito kappe, yaṃ daṇḍamadadiṃ tadā; Duggatiṃ nābhijānāmi, daṇḍadānassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 39,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 40,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 41,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā daṇḍadāyako thero imā gāthāyo Abhāsitthāti. Daṇḍadāyakattherassāpadānaṃ chaṭṭhaṃ. Tevīsatimaṃ bhāṇavāraṃ.",
      "english": "",
      "sinhala": "",
      "paliTitle": ""
    },
    {
      "number": 7,
      "pali": "Girinelapūjakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 42,
      "pali": "‘‘Migaluddo pure āsiṃ, vipine vicaraṃ ahaṃ; Addasaṃ virajaṃ buddhaṃ, sabbadhammāna pāraguṃ.",
      "english": "",
      "sinhala": "",
      "paliTitle": ""
    },
    {
      "number": 43,
      "pali": "‘‘Tasmiṃ mahākāruṇike, sabbasattahite rate; Pasannacitto sumano, nelapupphamapūjayiṃ.",
      "english": "",
      "sinhala": "",
      "paliTitle": ""
    },
    {
      "number": 44,
      "pali": "‘‘Ekatiṃse ito kappe, yaṃ pupphamabhipūjayiṃ; Duggatiṃ nābhijānāmi, buddhapūjāyidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 45,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 46,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 47,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā girinelapūjako thero imā gāthāyo Abhāsitthāti. Girinelapūjakattherassāpadānaṃ sattamaṃ.",
      "english": "",
      "sinhala": "",
      "paliTitle": ""
    },
    {
      "number": 8,
      "pali": "Bodhisammajjakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 48,
      "pali": "‘‘Ahaṃ pure bodhipattaṃ, ujjhitaṃ cetiyaṅgaṇe; Taṃ gahetvāna chaḍḍesiṃ, alabhiṃ vīsatīguṇe.",
      "english": "",
      "sinhala": "",
      "paliTitle": ""
    },
    {
      "number": 49,
      "pali": "‘‘Tassa kammassa tejena, saṃsaranto bhavābhave; Duve bhave saṃsarāmi, devatte cāpi mānuse.",
      "english": "",
      "sinhala": "",
      "paliTitle": ""
    },
    {
      "number": 50,
      "pali": "‘‘Devalokā cavitvāna, āgantvā mānusaṃ bhavaṃ; Duve kule pajāyāmi, khattiye cāpi brāhmaṇe.",
      "english": "",
      "sinhala": "",
      "paliTitle": ""
    },
    {
      "number": 51,
      "pali": "‘‘Aṅgapaccaṅgasampanno, ārohapariṇāhavā; Abhirūpo suci homi, sampuṇṇaṅgo anūnako.",
      "english": "",
      "sinhala": "",
      "paliTitle": ""
    },
    {
      "number": 52,
      "pali": "‘‘Devaloke manusse vā, jāto vā yattha katthaci; Bhave suvaṇṇavaṇṇo ca, uttattakanakūpamo.",
      "english": "",
      "sinhala": "",
      "paliTitle": ""
    },
    {
      "number": 53,
      "pali": "‘‘Mudukā maddavā sniddhā [mudu maddavā siniddhā (syā.)], sukhumā sukumārikā; Chavi me sabbadā hoti, bodhipatte suchaḍḍite [suchaḍḍine (sī.)].",
      "english": "",
      "sinhala": "",
      "paliTitle": ""
    },
    {
      "number": 54,
      "pali": "‘‘Yato kutoci gatīsu, sarīre samudāgate; Na limpati rajojallaṃ, vipāko pattachaḍḍite.",
      "english": "",
      "sinhala": "",
      "paliTitle": ""
    },
    {
      "number": 55,
      "pali": "‘‘Uṇhe vātātape tassa, aggitāpena vā pana; Gatte sedā na muccanti, vipāko pattachaḍḍite.",
      "english": "",
      "sinhala": "",
      "paliTitle": ""
    },
    {
      "number": 56,
      "pali": "‘‘Kuṭṭhaṃ gaṇḍo kilāso ca, tilakā piḷakā tathā; Na honti kāye daddu ca, vipāko pattachaḍḍite.",
      "english": "",
      "sinhala": "",
      "paliTitle": ""
    },
    {
      "number": 57,
      "pali": "‘‘Aparampi guṇaṃ tassa, nibbattati bhavābhave; Rogā na honti kāyasmiṃ, vipāko pattachaḍḍite.",
      "english": "",
      "sinhala": "",
      "paliTitle": ""
    },
    {
      "number": 58,
      "pali": "‘‘Aparampi guṇaṃ tassa, nibbattati bhavābhave; Na hoti cittajā pīḷā, vipāko pattachaḍḍite.",
      "english": "",
      "sinhala": "",
      "paliTitle": ""
    },
    {
      "number": 59,
      "pali": "‘‘Aparampi guṇaṃ tassa, nibbattati bhavābhave; Amittā na bhavantassa, vipāko pattachaḍḍite.",
      "english": "",
      "sinhala": "",
      "paliTitle": ""
    },
    {
      "number": 60,
      "pali": "‘‘Aparampi guṇaṃ tassa, nibbattati bhavābhave; Anūnabhogo bhavati, vipāko pattachaḍḍite.",
      "english": "",
      "sinhala": "",
      "paliTitle": ""
    },
    {
      "number": 61,
      "pali": "‘‘Aparampi guṇaṃ tassa, nibbattati bhavābhave; Aggirājūhi corehi, na hoti udake bhayaṃ.",
      "english": "",
      "sinhala": "",
      "paliTitle": ""
    },
    {
      "number": 62,
      "pali": "‘‘Aparampi guṇaṃ tassa, nibbattati bhavābhave; Dāsidāsā anucarā, honti cittānuvattakā.",
      "english": "",
      "sinhala": "",
      "paliTitle": ""
    },
    {
      "number": 63,
      "pali": "‘‘Yamhi āyuppamāṇamhi, jāyate mānuse bhave; Tato na hāyate āyu, tiṭṭhate yāvatāyukaṃ.",
      "english": "",
      "sinhala": "",
      "paliTitle": ""
    },
    {
      "number": 64,
      "pali": "‘‘Abbhantarā ca bāhirā [bahicarā (sī. pī. ka.)], negamā ca saraṭṭhakā; Nuyuttā honti sabbepi, vuddhikāmā sukhicchakā.",
      "english": "",
      "sinhala": "",
      "paliTitle": ""
    },
    {
      "number": 65,
      "pali": "‘‘Bhogavā yasavā homi, sirimā ñātipakkhavā; Apetabhayasantāso, bhavehaṃ sabbato bhave.",
      "english": "",
      "sinhala": "",
      "paliTitle": ""
    },
    {
      "number": 66,
      "pali": "‘‘Devā manussā asurā, gandhabbā yakkharakkhasā; Sabbe te parirakkhanti, bhave saṃsarato sadā.",
      "english": "",
      "sinhala": "",
      "paliTitle": ""
    },
    {
      "number": 67,
      "pali": "‘‘Devaloke manusse ca, anubhotvā ubho yase; Avasāne ca nibbānaṃ, sivaṃ patto anuttaraṃ.",
      "english": "",
      "sinhala": "",
      "paliTitle": ""
    },
    {
      "number": 68,
      "pali": "‘‘Sambuddhamuddisitvāna, bodhiṃ vā tassa satthuno; Yo puññaṃ pasave poso, tassa kiṃ nāma dullabhaṃ.",
      "english": "",
      "sinhala": "",
      "paliTitle": ""
    },
    {
      "number": 69,
      "pali": "‘‘Magge phale āgame ca, jhānābhiññāguṇesu ca; Aññesaṃ adhiko hutvā, nibbāyāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 70,
      "pali": "‘‘Purehaṃ bodhiyā pattaṃ, chaḍḍetvā haṭṭhamānaso; Imehi vīsataṅgehi, samaṅgī homi sabbadā.",
      "english": "",
      "sinhala": "",
      "paliTitle": ""
    },
    {
      "number": 71,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 72,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 73,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā bodhisammajjako thero imā gāthāyo Abhāsitthāti. Bodhisammajjakattherassāpadānaṃ aṭṭhamaṃ.",
      "english": "",
      "sinhala": "",
      "paliTitle": ""
    },
    {
      "number": 9,
      "pali": "Āmaṇḍaphaladāyakattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 74,
      "pali": "‘‘Padumuttaro nāma jino, sabbadhammāna pāragū; Vuṭṭhahitvā samādhimhā, caṅkamī lokanāyako.",
      "english": "",
      "sinhala": "",
      "paliTitle": ""
    },
    {
      "number": 75,
      "pali": "‘‘Khāribhāraṃ gahetvāna, āharanto phalaṃ tadā; Addasaṃ virajaṃ buddhaṃ, caṅkamantaṃ mahāmuniṃ.",
      "english": "",
      "sinhala": "",
      "paliTitle": ""
    },
    {
      "number": 76,
      "pali": "‘‘Pasannacitto sumano, sire katvāna añjaliṃ; Sambuddhaṃ abhivādetvā, āmaṇḍamadadiṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 77,
      "pali": "‘‘Satasahassito kappe, yaṃ phalaṃ adadiṃ tadā; Duggatiṃ nābhijānāmi, āmaṇḍassa idaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 78,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 79,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 80,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā āmaṇḍaphaladāyako thero imā Gāthāyo abhāsitthāti. Āmaṇḍaphaladāyakattherassāpadānaṃ navamaṃ.",
      "english": "",
      "sinhala": "",
      "paliTitle": ""
    },
    {
      "number": 10,
      "pali": "Sugandhattheraapadānaṃ",
      "english": "",
      "sinhala": "",
      "paliTitle": ""
    },
    {
      "number": 81,
      "pali": "‘‘Imamhi bhaddake kappe, brahmabandhu mahāyaso; Kassapo nāma gottena [nāmena (sabbattha)], uppajji vadataṃ varo.",
      "english": "",
      "sinhala": "",
      "paliTitle": ""
    },
    {
      "number": 82,
      "pali": "‘‘Anubyañjanasampanno, bāttiṃsavaralakkhaṇo; Byāmappabhāparivuto, raṃsijālasamotthaṭo [raṃsijālasamosaṭo (sī. pī.)].",
      "english": "",
      "sinhala": "",
      "paliTitle": ""
    },
    {
      "number": 83,
      "pali": "‘‘Assāsetā yathā cando, sūriyova pabhaṅkaro; Nibbāpetā yathā megho, sāgarova guṇākaro.",
      "english": "",
      "sinhala": "",
      "paliTitle": ""
    },
    {
      "number": 84,
      "pali": "‘‘Dharaṇīriva sīlena, himavāva samādhinā; Ākāso viya paññāya, asaṅgo anilo yathā.",
      "english": "",
      "sinhala": "",
      "paliTitle": ""
    },
    {
      "number": 85,
      "pali": "‘‘Sa kadāci mahāvīro, parisāsu visārado; Saccāni sampakāseti, uddharanto mahājanaṃ.",
      "english": "",
      "sinhala": "",
      "paliTitle": ""
    },
    {
      "number": 86,
      "pali": "‘‘Tadā hi bārāṇasiyaṃ, seṭṭhiputto mahāyaso; Āsahaṃ dhanadhaññassa [anantadhanadhaññassa (ka.)], pahūtassa bahū tadā.",
      "english": "",
      "sinhala": "",
      "paliTitle": ""
    },
    {
      "number": 87,
      "pali": "‘‘Jaṅghāvihāraṃ vicaraṃ, migadāyamupeccahaṃ [mupesahaṃ (ka.)]; Addasaṃ virajaṃ buddhaṃ, desentaṃ amataṃ padaṃ.",
      "english": "",
      "sinhala": "",
      "paliTitle": ""
    },
    {
      "number": 88,
      "pali": "‘‘Visaṭṭhakantavacanaṃ, karavīkasamassaraṃ; Haṃsarutehi [haṃsadundubhi (syā. pī.)] nigghosaṃ, viññāpentaṃ mahājanaṃ.",
      "english": "",
      "sinhala": "",
      "paliTitle": ""
    },
    {
      "number": 89,
      "pali": "‘‘Disvā devātidevaṃ taṃ, sutvāva madhuraṃ giraṃ; Pahāyanappake bhoge, pabbajiṃ anagāriyaṃ.",
      "english": "",
      "sinhala": "",
      "paliTitle": ""
    },
    {
      "number": 90,
      "pali": "‘‘Evaṃ pabbajito cāhaṃ, na cirena bahussuto; Ahosiṃ dhammakathiko, vicittapaṭibhāṇavā.",
      "english": "",
      "sinhala": "",
      "paliTitle": ""
    },
    {
      "number": 91,
      "pali": "‘‘Mahāparisamajjhehaṃ, haṭṭhacitto punappunaṃ; Vaṇṇayiṃ hemavaṇṇassa, vaṇṇaṃ vaṇṇavisārado.",
      "english": "",
      "sinhala": "",
      "paliTitle": ""
    },
    {
      "number": 92,
      "pali": "‘‘Esa khīṇāsavo buddho, anīgho chinnasaṃsayo; Sabbakammakkhayaṃ patto, vimuttopadhisaṅkhaye.",
      "english": "",
      "sinhala": "",
      "paliTitle": ""
    },
    {
      "number": 93,
      "pali": "‘‘Esa so bhagavā buddho, esa sīho anuttaro; Sadevakassa lokassa, brahmacakkappavattako.",
      "english": "",
      "sinhala": "",
      "paliTitle": ""
    },
    {
      "number": 94,
      "pali": "‘‘Danto dametā santo ca, sametā nibbuto isi; Nibbāpetā ca assattho, assāsetā mahājanaṃ.",
      "english": "",
      "sinhala": "",
      "paliTitle": ""
    },
    {
      "number": 95,
      "pali": "‘‘Vīro sūro ca vikkanto [dhīro ca (sī. pī.)], pañño kāruṇiko vasī; Vijitāvī ca sa jino, appagabbo anālayo.",
      "english": "",
      "sinhala": "",
      "paliTitle": ""
    },
    {
      "number": 96,
      "pali": "‘‘Aneñjo acalo dhīmā, amoho asamo muni; Dhorayho usabho nāgo, sīho sakko garūsupi.",
      "english": "",
      "sinhala": "",
      "paliTitle": ""
    },
    {
      "number": 97,
      "pali": "‘‘Virāgo vimalo brahmā, vādī sūro raṇañjaho; Akhilo ca visallo ca, asamo saṃyato [vusabho (syā.), payato (pī.)] suci.",
      "english": "",
      "sinhala": "",
      "paliTitle": ""
    },
    {
      "number": 98,
      "pali": "‘‘Brāhmaṇo samaṇo nātho, bhisakko sallakattako; Yodho buddho sutāsuto [suto suto (sī. pī.)], acalo mudito sito [dito (sī.)].",
      "english": "",
      "sinhala": "",
      "paliTitle": ""
    },
    {
      "number": 99,
      "pali": "‘‘Dhātā dhatā ca santi ca, kattā netā pakāsitā; Sampahaṃsitā bhettā ca, chettā sotā pasaṃsitā.",
      "english": "",
      "sinhala": "",
      "paliTitle": ""
    },
    {
      "number": 100,
      "pali": "‘‘Akhilo ca visallo ca, anīgho akathaṃkathī; Anejo virajo kattā, gandhā vattā pasaṃsitā.",
      "english": "",
      "sinhala": "",
      "paliTitle": ""
    },
    {
      "number": 101,
      "pali": "‘‘Tāretā atthakāretā, kāretā sampadāritā; Pāpetā sahitā kantā, hantā ātāpī tāpaso [hantā, tāpitā ca visositā (syā.)].",
      "english": "",
      "sinhala": "",
      "paliTitle": ""
    },
    {
      "number": 102,
      "pali": "‘‘Samacitto [saccaṭṭhito (syā.)] samasamo, asahāyo dayālayo [dayāsayo (sī.)]; Accherasatto [accheramanto (syā.)] akuho, katāvī isisattamo.",
      "english": "",
      "sinhala": "",
      "paliTitle": ""
    },
    {
      "number": 103,
      "pali": "‘‘Nittiṇṇakaṅkho nimmāno, appameyyo anūpamo; Sabbavākyapathātīto, sacca neyyantagū [sabbaneyyantiko (syā.)] jino.",
      "english": "",
      "sinhala": "",
      "paliTitle": ""
    },
    {
      "number": 104,
      "pali": "‘‘Sattasāravare [sataraṃsīvare (syā.)] tasmiṃ, pasādo amatāvaho; Tasmā buddhe ca dhamme ca, saṅghe saddhā mahatthikā [mahiddhikā (sī. ka.)].",
      "english": "",
      "sinhala": "",
      "paliTitle": ""
    },
    {
      "number": 105,
      "pali": "‘‘Guṇehi evamādīhi, tilokasaraṇuttamaṃ; Vaṇṇento parisāmajjhe, akaṃ [kathiṃ (syā.)] dhammakathaṃ ahaṃ.",
      "english": "",
      "sinhala": "",
      "paliTitle": ""
    },
    {
      "number": 106,
      "pali": "‘‘Tato cutāhaṃ tusite, anubhotvā mahāsukhaṃ; Tato cuto manussesu, jāto homi sugandhiko.",
      "english": "",
      "sinhala": "",
      "paliTitle": ""
    },
    {
      "number": 107,
      "pali": "‘‘Nissāso mukhagandho ca, dehagandho tatheva me; Sedagandho ca satataṃ, sabbagandhova hoti me [sabbagandhotiseti me (sī. pī.)].",
      "english": "",
      "sinhala": "",
      "paliTitle": ""
    },
    {
      "number": 108,
      "pali": "‘‘Mukhagandho sadā mayhaṃ, padumuppalacampako; Parisanto [ādisanto (sī.), atikanto (syā.), atisanto (pī.)] sadā vāti, sarīro ca tatheva me.",
      "english": "",
      "sinhala": "",
      "paliTitle": ""
    },
    {
      "number": 109,
      "pali": "‘‘Guṇatthavassa sabbantaṃ, phalaṃ tu [phalantaṃ (syā.)] paramabbhutaṃ; Ekaggamanasā sabbe, vaṇṇayissaṃ [bhāsitassa (syā.)] suṇātha me.",
      "english": "",
      "sinhala": "",
      "paliTitle": ""
    },
    {
      "number": 110,
      "pali": "‘‘Guṇaṃ buddhassa vatvāna, hitāya ca na sadisaṃ [hitāya janasandhisu (sī. pī.), hitāya naṃ sukhāvahaṃ (syā.)]; Sukhito [sucitto (syā.)] homi sabbattha, saṅgho vīrasamāyuto [saraddhanisamāyuto (sī.)].",
      "english": "",
      "sinhala": "",
      "paliTitle": ""
    },
    {
      "number": 111,
      "pali": "‘‘Yasassī sukhito kanto, jutimā piyadassano; Vattā aparibhūto ca, niddoso paññavā tathā.",
      "english": "",
      "sinhala": "",
      "paliTitle": ""
    },
    {
      "number": 112,
      "pali": "‘‘Khīṇe āyusi [pāsusi (syā.)] nibbānaṃ, sulabhaṃ buddhabhattino; Tesaṃ hetuṃ pavakkhāmi, taṃ suṇātha yathātathaṃ.",
      "english": "",
      "sinhala": "",
      "paliTitle": ""
    },
    {
      "number": 113,
      "pali": "‘‘Santaṃ yasaṃ bhagavato, vidhinā abhivādayaṃ; Tattha tatthūpapannopi [yattha tatthūpapannopi (sī. pī.)], yasassī tena homahaṃ.",
      "english": "",
      "sinhala": "",
      "paliTitle": ""
    },
    {
      "number": 114,
      "pali": "‘‘Dukkhassantakaraṃ buddhaṃ, dhammaṃ santamasaṅkhataṃ; Vaṇṇayaṃ sukhado āsiṃ, sattānaṃ sukhito tato.",
      "english": "",
      "sinhala": "",
      "paliTitle": ""
    },
    {
      "number": 115,
      "pali": "‘‘Guṇaṃ vadanto buddhassa, buddhapītisamāyuto; Sakantiṃ parakantiñca, janayiṃ tena kantimā.",
      "english": "",
      "sinhala": "",
      "paliTitle": ""
    },
    {
      "number": 116,
      "pali": "‘‘Jino te titthikākiṇṇe [janoghe titthakākiṇṇe (sī. pī.), jino yo titthikātiṇṇo (syā.)], abhibhuyya kutitthiye; Guṇaṃ vadanto jotesiṃ [thomesiṃ (syā.)], nāyakaṃ jutimā tato.",
      "english": "",
      "sinhala": "",
      "paliTitle": ""
    },
    {
      "number": 117,
      "pali": "‘‘Piyakārī janassāpi, sambuddhassa guṇaṃ vadaṃ; Saradova sasaṅkohaṃ, tenāsiṃ piyadassano.",
      "english": "",
      "sinhala": "",
      "paliTitle": ""
    },
    {
      "number": 118,
      "pali": "‘‘Yathāsattivasenāhaṃ, sabbavācāhi santhaviṃ; Sugataṃ tena vāgiso, vicittapaṭibhānavā.",
      "english": "",
      "sinhala": "",
      "paliTitle": ""
    },
    {
      "number": 119,
      "pali": "‘‘Ye bālā vimatiṃ pattā, paribhonti mahāmuniṃ; Niggahiṃ te saddhammena, paribhūto na tenahaṃ [paribhūtena tenahaṃ (syā.)].",
      "english": "",
      "sinhala": "",
      "paliTitle": ""
    },
    {
      "number": 120,
      "pali": "‘‘Buddhavaṇṇena sattānaṃ, kilese apanesahaṃ; Nikkilesamano homi, tassa kammassa vāhasā.",
      "english": "",
      "sinhala": "",
      "paliTitle": ""
    },
    {
      "number": 121,
      "pali": "‘‘Sotūnaṃ vuddhimajaniṃ [buddhimajaniṃ (sī. pī.)], buddhānussatidesako; Tenāhamāsiṃ [tenāpi cāsiṃ (syā.)] sappañño, nipuṇatthavipassako.",
      "english": "",
      "sinhala": "",
      "paliTitle": ""
    },
    {
      "number": 122,
      "pali": "‘‘Sabbāsavaparikkhīṇo, tiṇṇasaṃsārasāgaro; Sikhīva anupādāno, pāpuṇissāmi nibbutiṃ.",
      "english": "",
      "sinhala": "",
      "paliTitle": ""
    },
    {
      "number": 123,
      "pali": "‘‘Imasmiṃyeva kappasmiṃ, yamahaṃ santhaviṃ jinaṃ; Duggatiṃ nābhijānāmi, buddhavaṇṇassidaṃ phalaṃ.",
      "english": "",
      "sinhala": "",
      "paliTitle": ""
    },
    {
      "number": 124,
      "pali": "‘‘Kilesā jhāpitā mayhaṃ…pe… viharāmi anāsavo.",
      "english": "",
      "sinhala": "",
      "paliTitle": ""
    },
    {
      "number": 125,
      "pali": "‘‘Svāgataṃ vata me āsi…pe… kataṃ buddhassa sāsanaṃ.",
      "english": "",
      "sinhala": "",
      "paliTitle": ""
    },
    {
      "number": 126,
      "pali": "‘‘Paṭisambhidā catasso…pe… kataṃ buddhassa sāsanaṃ’’. Itthaṃ sudaṃ āyasmā sugandho thero imā gāthāyo Abhāsitthāti. Sugandhattherassāpadānaṃ dasamaṃ. Tiṇadāyakavaggo tepaññāsamo. Tassuddānaṃ – Tiṇado mañcado ceva, saraṇabbhañjanappado; Supaṭo daṇḍadāyī ca, nelapūjī tatheva ca. Bodhisammajjako maṇḍo, sugandho dasamoti ca; Gāthāsataṃ satevīsaṃ, gaṇitañcettha sabbaso.",
      "english": "",
      "sinhala": "",
      "paliTitle": ""
    }
  ],
  "footer": {
    "pali": "",
    "english": "",
    "sinhala": ""
  }
}